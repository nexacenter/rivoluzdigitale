**Table of Contents**  

- [Parte di contenuti di alto livello](#parte-di-contenuti-di-alto-livello)
	- [Introduzione (lezione 1)](#introduzione-lezione-1)
		- [Il corso](#il-corso)
		- [Il termine Rivoluzione Digitale](#il-termine-rivoluzione-digitale)
		- [Gli obiettivi del corso](#gli-obiettivi-del-corso)
		- [Preparazione per il corso (lezione 2)](#preparazione-per-il-corso-lezione-2)
	- [La proprietà intellettuale (lezione 3)](#la-proprietà-intellettuale-lezione-3)
		- [I brevetti](#i-brevetti)
			- [La presentazione della domanda](#la-presentazione-della-domanda)
			- [Funzione del brevetto](#funzione-del-brevetto)
			- [Alternative al brevetto](#alternative-al-brevetto)
				- [Breve storia del cronometro](#breve-storia-del-cronometro)
			- [I punti cardine del brevetto](#i-punti-cardine-del-brevetto)
			- [Critica ai brevetti](#critica-ai-brevetti)
			- [L'espansione dei brevetti – i brevetti sul software](#l'espansione-dei-brevetti-–-i-brevetti-sul-software)
			- [Proposte di riforma dei brevetti](#proposte-di-riforma-dei-brevetti)
		- [Il diritto d'autore](#il-diritto-d'autore)
			- [Cenni storici](#cenni-storici)
			- [Descrizione](#descrizione)
				- [Diritto d'autore e brevetto](#diritto-d'autore-e-brevetto)
				- [Durata](#durata)
			- [Rinunciare ai propri diritti](#rinunciare-ai-propri-diritti)
			- [La SIAE](#la-siae)
	- [La legge nella rete (lezione 5 – ospite: Avv. Carlo Blengino)](#la-legge-nella-rete-lezione-5--ospite-avv-carlo-blengino--penalista)
		- [Caso di studio](#caso-di-studio)
		- [Il computer crime (o cybercrime)](#il-computer-crime-o-cybercrime)
		- [Libertà di espressione e reati di parola](#libertà-di-espressione-e-reati-di-parola)
			- [Ingiuria e diffamazione (differenze)](#ingiuria-e-diffamazione-differenze)
			- [Diritto di cronaca, di critica e di satira](#diritto-di-cronaca-di-critica-e-di-satira)
			- [Il reato di apologia](#il-reato-di-apologia)
			- [Una regola generale](#una-regola-generale)
		- [Riservatezza, protezione dei dati personali e copyright](#riservatezza,-protezione-dei-dati-personali-e-copyright)
			- [Protezione dei dati e riservatezza](#protezione-dei-dati-e-riservatezza)
			- [Il trattamento dei dati personali](#il-trattamento-dei-dati-personali)
	- [La Rivoluzione Digitale (lezione 6)](#la-rivoluzione-digitale-lezione-6)
	- [Tecnologia e Società (lezione 7)](#tecnologia-e-società-lezione-7)
		- [Riflessioni a monte sul rapporto tra tecnologia e società.](#riflessioni-a-monte-sul-rapporto-tra-tecnologia-e-societa)
		- [Etica e tecnologia](#etica-e-tecnologia)
			- [L'etica di chi produce la tecnologia](#)
			- [Domande per analizzare gli aspetti etici della tecnologia](#)
				- [Le domande di Neil Postman](#le-domande-di-neil-postman)
				- [Le 76 ragionevoli domande di Jacques Ellul](#)
				- [Altre 41 domande](#altre-41-domande)
				- [Esempio su Facebook](#esempio-su-facebook)
					- [Domande di Postman:](#)
					- [Domande politiche di Ellul:](#)
	- [Tecnologie della comunicazione – parte preliminare (pre-Internet) (lezione 8)](#tecnologie-della-comunicazione-parte-preliminare-pre-internet-lezione-8)
		- [La scrittura](#la-scrittura)
			- [Cenni storici sulla scrittura](#cenni-storici-sulla-scrittura)
			- [Reazioni all'invenzione della scrittura](#)
			- [Un'ulteriore riflessione - Cosa si perde smettendo di scrivere a mano](#)
			- [Il codex](#il-codex)
				- [Processo di diffusione del codex](#processo-di-diffusione-del-codex)
				- [Vantaggi del codex](#vantaggi-del-codex)
				- [Costo del codex](#costo-del-codex)
		- [La stampa](#la-stampa)
			- [Vantaggi della stampa](#vantaggi-della-stampa)
			- [I primi editori](#i-primi-editori)
			- [Reazioni all'invenzione della stampa](#reazioni-all-invenzione-della-stampa)
			- [Attualità - Libri vs ebook](#)
		- [La posta](#la-posta)
		- [Primo schema interpretativo Tecnologia-Società (Yochai Benkler)](#)
			- [Il manoscritto – schema interpretativo Y.Benkler](#)
			- [La stampa 1455-1500– schema interpretativo Y.Benkler](#)
			- [La stampa meccanizzata - schema interpretativo Y.Benkler](#)
		- [Il secondo modello per capire il cambiamento tecnologico – Brian Winston](#)
	- [Tecnologie della comunicazione (lezione 11)](#tecnologie-della-comunicazione-lezione-11)
		- [introduzione](#introduzione)
		- [La telegrafia](#la-telegrafia)
			- [Storia e tecnologia della telegrafia](#storia-e-tecnologia-della-telegrafia)
				- [La telegrafia ottica](#la-telegrafia-ottica)
				- [Il telegrafo elettrico](#il-telegrafo-elettrico)
			- [impatto sociale](#impatto-sociale)
			- [Il contesto e le organizzazioni](#)
			- [il telegrafo secondo il diagramma di B.Winston](#)
		- [Il telefono](#il-telefono)
			- [la prima rete telefonica](#)
			- [L'effetto rete](#)
			- [Le prime reazioni al telefono](#)
			- [Il diagramma di B.Winston per il telefono](#)
			- [curve di adozione](#)
		- [La radio](#la-radio)
	- [La storia del calcolo meccanico (lezione 12 - ospite: Prof. Losano)](#)
		- [La meccanica greca](#)
		- [L'arrivo in Italia e in Europa della meccanica](#)
		- [Le prime macchine di calcolo](#)
		- [La macchina di Babbage](#)
	


- [Parte Metodologica](#parte-metodologica)
	- [Introduzione (lezione 1)](#introduzione)
		- [Lezioni](#lezioni)
		- [Attività (obbligatorie)](#attività-obbligatorie)
	- [Comunicare in pubblico - riflessioni iniziali (lezione 2)](#comunicare-in-pubblico---riflessioni-iniziali-(lezione-2))
		- [Cosa è possibile comunicare](#cosa-è-possibile-comunicare)
		- [La conoscenza](#la-conoscenza)
		- [I fatti](#i-fatti)
		- [I dati](#i-dati)
		- [Come comportarsi](#come-comportarsi)
		- [Conclusioni](#conclusioni)
		- [Domande](#domande)
	- [Iscrizione ai social (lezione 2)](#iscrizione-ai-social-lezione-2)
		- [Iscrizione a Tumblr](#iscrizione-a-tumbl)
		- [Iscrizione alla mailing list](#iscrizione-alla-mailing-list)
		- [Iscrizione a Twitter](#iscrizione-a-twitter)
	- [Integrità (lezione 3)](#integrità-lezione-3)
		- [Efficienza](#efficienza)
		- [Definizione](#definizione)
		- [Emergenze](#emergenza)
		- [L'integrità per il singolo](#lintegrit%C3%A0-per-il-singolo)
	- [Migliorare a pubblicare (lezione 4)](#migliorare-a-pubblicare-lezione-4)
		- [Pubblicare su Twitter](#pubblicare-su-twitter)
		- [La mailing list – Cercare, scrivere e rispondere](#)
			- [Funzionamento](#funzionamento)
			- [Cercare](#cercare)
				- [Navigazione per thread](#navigazione-per-thread)
			- [Scrivere](#)
			- [Rispondere](#)
			- [Rispondere sopra o sotto il testo citato.](#)
				- [Buone pratiche](#)
		- [La Netiquette](#)
			- [Argomenti – ovvero on topic e off topic](#)
			- [Scegliere bene l'oggetto delle mail](#)
			- [Chiedere aiuto](#)
			- [Educazione e rispetto](#)
		- [Aspetti pratici della mailing list di Rivoluzione Digitale](#)
			- [Iscrizione cancellazione e informazioni pratiche](#)
	- [licenze Creative Commons  (lezione 7)](#licenze-creative-commons-lezione-7)
		- [Perché esistono le licenze CC e alcuni cenni storici](#)
		- [le licenze CC](#le-licenze-cc)
			- [Attribuzione (BY)](#)
			- [Non opere derivate (ND)](#)
			- [Non commerciale (NC)](#)
			- [condividere allo stesso modo (SA)](#)
			- [le 6 licenze CC](#)
			- [Come si fa ad utilizzarle](#)
		- [SIAE e CC](#)
		- [dove trovare opere CC](#)
		- [Misc - licenze CC](#)
 	- [aspetti pratici dei blog (lezione 9)](#aspetti-pratici-dei-blog-lezione-9)
		- [Le URL](#)
			- [cosa è una URL](#)
			- [URL della dashboard e URL pubblica](#)
		- [Come scrivere un blog post](#)
			- [Procedura su Tumblr:](#)
			- [Consigli per iniziare a scrivere](#)
			- [I tag](#)
			- [Pubblicizzare il blog post](#)
			- [URL shortener - cosa è bit.ly.](#)
		- [Rudimenti di web](#)
			- [Inclusione di immagini tag e attributi](#)
			- [CSS](#)
			- [JavaScript](#)
			- [Cambiare il tema del blog](#)
			- [Aggiungere immagini](#)
			- [Aggiungere licenza CC](#)
			- [Embedding di un video](#)
			- [Aggiungere la pagina about](#)
			- [Post bello vs post brutto](#)
		- [Crap detection](#)
	- [Video su YouTube (lezione 10)](#)
		- [Video ai fini del corso](#)
	- [Wikipedia (lezione 10)](#wikipedia-lezione-10)
		- [5 pilastri di wikipedia](#)
		- [la comunità](#)
		- [Modificare le voci di Wikipedia](#)

# Parte di contenuti di alto livello 

## Introduzione (lezione 1)
In questa parte introduttiva verrà spiegato:
* perchè è stato ideato il corso;
* quali sono gli obiettivi;
* come funziona concreatmente.

###Il corso
Ci sono pochi corsi come questi, alla sua creazione nel 2011 ce n'era solo qualche accenno negli Stati Uniti. Questo corso sulla Rivoluzione Digitale andava quindi inventato da zero definendo da zero anche gli obiettivi.

Partiamo dal titolo del corso "Rivoluzione Digitale". Come va inteso questo titolo? Bisogna immaginarselo in maniera problematica, ad esempio con il punto esclamativo (ad esempio con un accezione positiva), oppure con il punto interrogativo (ci troviamo una Rivoluzione Digitale? che effetti sta avendo? dove andrà in futuro?). 

Nel corso verrà coperto un terreno abbastanza ampio, ma c'è sempre un punto interrogativo implicito dopo il termine Rivoluzione Digitale. La Rivoluzione Digitale  sta ancora capitando e tenere questo corso ora sarebbe stato come tenere un corso sulla rivoluzione industriale nel 1820 in Inghilterra.

###Il termine Rivoluzione Digitale 
Uno  dei punti di partenza è intendersi sulla parola rivoluzione che è usata (e talvolta abusata) in contesti molto diversi tra loro, dalla Rivoluzione Francese alla rivoluzione portata dall'iPhone. In particolare qui verrà analizzata se  la Rivoluzione Digitale sia  una vera rivoluzione. Una volta capita le varie accezioni di rivoluzione (scientifica, politica ecc.), si cercherà quindi di definire la Rivoluzione Digitale.

Sicuramente ci siamo ancora immersi dentro. Questa rivoluzione è cominciata con I primi computer completamente elettronici nel 1945-1946, c'è una crescita lenta all'inizio seguita da una crescita esplosiva, ma siamo lontani ancora dalla sua fine.  
Questo pone dei problemi, alcune cose sono fatti, ad esempio la storia di internet, come funziona, ecc. Ma se poi proviamo ad estrapolare informazioni e dire cosa succederà nei prossimi 5-10 anni, è un tema aperto, il futuro sopratutto in questo ambito non è deciso, non è deterministico. Questa rivoluzione può andare in diverse direzioni e ciascuno di noi ha un ruolo, seppur piccolo, per indirizzare questa rivoluzione, o quantomeno esserne consapevole e quindi quando ci si informa capire quale è, tra le tante possibili, la direzione che sta prendendo questa rivoluzione.

Semplificando un po' una rivoluzione vuol dire un cambiamento profondo che nel caso di quella digitale accade nei decenni (al contrario di quelle politiche che sono molto rapide). 
I cambiamenti attuati dalla Rivoluzione Digitale sono bidirezionali: 

1. da una parte gli effetti sulla società della Rivoluzione Digitale (sulla cultura, sulla politica, sui taxi), che più o meno tutti conoscono;
2. dall'altra, siccome internet è stata progettata da esseri umani, la società a sua volta plasma internet e le caratteristiche che ha adesso potrebbe non averle tra 5 o 10 anni. Quindi gli effetti della società sulla Rvoluzione Digitale.

L'unica cosa certa è che gli esiti non sono deterministici. Dipenderà da tanti fattori, incluso, in piccola parte anche da ciascuno di noi. Per essere più tangibili, gli effetti potranno favorire in linea di principio la democrazia, potranno essere liberticidi favorendo la sorveglianza, potranno essere a favore o contro i lavoratori, a favore di certi paesi contro altri, ecc.

Fino a qualche anno fa si pensava che la Rivoluzione Digitale portasse effetti positivi in tutti gli ambiti, tuttavia negli ultimi anni abbiamo avuto qualche elemento per sospettare che non sia così. In questo corso l'obiettivo non è arrivare a definire se la Rivoluzione Digitale sia buona o cattiva, è un mix di cose che è un frutto di molte scelte di elementi positivi e negativi decisi da molte forze che competono tra loro. Questo groviglio di forze potranno spingere in un modo o nell'altro in diversi settori. La strada che prenderà dipenderà da noi, inteso come società, e determinerà quanto positiva o negativa sarà questa rivoluzione.

### Gli obiettivi del corso
Il corso ha due obiettivi principali:

1. Fornire gli elementi base (almeno un po') per capire questa profonda trasformazione portata dal digitale.
	
	Questo argomento, con tutte le sue sfumature, negli ultimi anni è diventato gigantesco. Si potrebbe e 		forse si dovrebbe offrire un corso di laurea con elementi di giurisprudenza, informatica, economia e scienze sociali. Questo corso tuttavia durerà 50 ore e verranno forniti soltanto alcuni elementi per capire e lo spazio per studiare e scoprire sarà ancora molto vasto al suo termine. 
	
	Una domanda di base da cui partire è capire hanno di speciale i computer rispetto alle altre macchine e 	cosa in comune. Inoltre mentre le reti di comunicazione elettrica esistono da almeno 160 anni, cioè dall'invenzione del telegrafo (L'internet dell'era vittoriana), cosa rende internet speciale e 	oggettivamente diversa e nuova? Questo sarà il filo conduttore del corso, si cercherà di capire cosa c'è effettivamente di nuovo e cosa c'è in comune con il passato cercando di imparare da esperienze passate (ad esempio da ciò che è già successo con la posta, la radio e la televisione).

2. Fornire gli elementi per essere cittadini digitali consapevoli e per sapere usare gli strumenti tecnologici digitali (ad esempio lo smartphone) capendone le vere potenzialità. 
	
	Molti sondaggi indicano che gli utilizzatori giovani hanno oggi dimestichezza con gli strumenti 		digitali, tuttavia ci dicono anche che l'utente non ha consapevolezza di ciò che succede dietro lo 		strumento e le funzionalità avanzate raramente vengono utilizzate. 

	Inoltre si cercherà di fornire gli strumenti per capire quanto affidabili siano le informazioni che si 		possono trovare in rete su uno specifico sito web o blog. Alcuni degli strumenti intellettuali per 		capire se un informazione sia una bufala o un informazione genuina sono vecchi come il mondo (ad 		esempio per capire se un libro in biblioteca sia serio e interessante). La parte nuova relativa al 		digitale servirà invece per capire l'autorevolezza di una fonte, capire chi è l'autore di un articolo, 			capire chi ha registrato il sito, ecc. 
	
	Il passo successivo è esprimersi, è un salto non piccolo passare dal leggere allo scrivere in pubblico.	Quando si parla online di colpo diventano rilevanti certe informazioni. Per aprire un blog e comunicare a un 	pubblico differenziato bisogna usare specifici strumenti che verranno spiegati nel corso.

I due obiettivi sono strettamente congiunti anche se si sarebbe potuto fare un corso puramente teorico e uno solo su competenze digitali (fare un blog, video ecc). Tuttavia i due obiettivi sono complementari, in particolare il primo obbiettivo beneficia dal raggiungimento del secondo, è molto difficile infatti, capire la rivoluzione digitale se non la si padroneggia in concreto. Provando veramente a usare le tecnologie si impara a capire e a riflettere meglio sul web, sulla comunicazione e sugli effetti sulla società. In Italia per lustri ci sono opinionisti che scritto internet senza però averlo poi provato e tralasciando così aspetti fondamentali.

Altri elementi metodologici in pillole, che verranno insegnati in questo corso e che hanno a che fare con il secondo obiettivo (cioè comunicare online), sono relativi a:
* la logica;
* l'integrità;
* il pensiero critico: cioè il processo intellettualmente disciplinato di concettualizzare attivamente e abilmente, applicando, analizzando, sintetizzando e/o valutando informazioni raccolte da, o generate da, osservazione, esperienza, riflessione, ragionamento o comunicazione, come guida per le proprie azioni;
* l'espressione in forma scritta: attraverso post sul blog, interventi sulla mailing list del corso e l'esame scritto .

### Preparazione per il corso (lezione 2)

Una preparazione informatica di base è fondamentale al giorno d’oggi. Un
buon manuale per ottenere un’infarinatura in ambito informatico a chi non lo avesse già è “D is
for Digital, what a well-informed person should know about computers and
communications” scritto da W.Kernighan, inventore del linguaggio di
programmazione C.

Nel libro sono trattati i più grandi macro-argomenti dell’informatica: i
principi di base sull’hardware, sul software e sulle comunicazioni
(internet, web, dati e privacy).


## La proprietà intellettuale (lezione 3) 
Per il corso è richiesto aprire e pubblicare in un blog (che contenga testi, foto ecc). Dopo aver affrontato temi quali la correttezza comunicativa e la correttezza di chi pubblica, ora verranno introdotti alcuni concetti fondamentali relativi alla proprietà intellettuale. A chi pubblica in un blog (e per i fini pratici del corso) interessa soprattutto il diritto di autore, tuttavia verranno fatti accenni anche ai brevetti e ai marchi.

**Definizione di "proprietà intellettuale"**: è tra virgolette perché è un termine molto usato, ma contemporaneamente criticato. 
Cosa si intende nel senso comune del termine? Sostanzialmente è un termine ombrello per indicare soprattutto il diritto di autore (e la sua forma inglese, il *copyright*), tuttavia in questo termine sono inclusi anche  i brevetti e i marchi. È un qualcosa a cavallo tra l'etica e il giuridico. La critica principale è che il termine proprietà intellettuale includa troppe cose diverse, diritto d'autore, brevetti e marchi sono estremamente diversi, un termine solo per descrivere  queste tre cose non ha troppo senso senso bisognerebbe parlarne singolarmente. 

In ordine verranno prima trattati i brevetti e i marchi (strumenti leali che per fini di questo corso sono meno importanti) e infine il diritto d'autore.

### I brevetti 
I brevetti tutelano le invenzioni (infatti sono propriamente detti *brevetti per invenzioni*). Si hanno tracce di idee brevettate dal 1400 in avanti a Venezia per idee navali e militari. Per moltissimo tempo le invenzioni brevettabili riguardavano principalmente macchine e i meccanismi (ad esempio Thomas Jefferson inventò una particolare forma di aratro molto efficiente), mentre al giorno d'oggi il dominio di invenzioni brevettabili si è molto allargato.

Come funziona? Qualcuno ha una determinata idea e per essere brevettata deve avere quattro caratteristiche: 
 - originalità: deve avere un salto inventivo; 
 - novità: l'invenzione non deve essere già nota. Non deve essere stata divulgata (in qualsiasi parte del mondo), né in forma orale, né in forma scritta  prima del deposito della domanda di brevetto;
 - industrialità: l'invenzione deve essere utile e trovare applicazione in campo industriale;
 - liceità: l'invenzione non deve contrastare il buon costume o l'ordine pubblico.   

Sull'industrialità e l'originalità c'era un  vincolo molto più forte in passato (fino a 30, 40 anni fa)

#### La presentazione della domanda
Per ottenere un brevetto si descrive l'idea e si presenta una domanda articolata e complessa all'ufficio brevetti.   
Nella descrizione dell'idea bisogna esporre dettagliatamente come essa funzioni, ad esempio per una macchina è necessario descrivere i singoli pezzi e come essi interagiscano tra loro.
Una volta descritta l'idea si compila la domanda e la si porta all'ufficio brevetti. Gli esaminatori dell'ufficio brevetti controllano che l'idea descritta sia effettivamente nuova e mai brevettata da nessuno (tramite una c.d.*ricerca di anteriorità*), successivamente valutano se sia scientificamente fondata e se funzioni (*verifica nella sostanza dell'idea*), quindi viene verificata la sua funzionalità e i risultati. Se tutte le risposte sono positive l'ufficio brevetti concede il brevetto all'inventore. 

#### Funzione del brevetto
Con la concessione del brevetto lo Stato conferisce all'inventore un monopolio. In pratica, lo Stato con la sua forza garantisce all'inventore che solo lui possa sfruttare una certa idea, per un determinato periodo di tempo (20 anni), come compenso al suo contributo all'umanità.
lo Stato tuttavia non valuta economicamente l'invenzione, però se si  è in grado di sfruttare economicamente l'idea brevettava viene concesso il diritto di farlo da solo tramite monopolio temporaneo della durata di **20 anni**. 

Il brevetto in sostanza è un *tradeoff* - una volta accettato diventa pubblico e l'invenzione è liberamente accessibile a chiunque ma è utilizzabile dal solo inventore (o da chi ha acquisito i diritti) per i primi 20 anni. In sostanza è un accordo tra società e inventori. 
La tutela dell'invenzione viene quindi concessa solo se essa viene resa pubblica, nel caso non si voglia svelarla invece si può utilizzare il *segreto industriale*.

#### Alternative al brevetto
Il brevetto non è l'unico modo per incoraggiare le invenzioni,  ad esempio potrebbero essere assegnati dei premi agli inventori che risolvano determinati problemi. 
Storicamente questa soluzione è stata adoperata con successo, un esempio di ciò si può ricondurre all'invenzione del *cronometro* per risolvere il problema della determinazione della longitudine durante la navigazione. 

##### Breve storia del cronometro
All'inizio dell'Ottocento l'Inghilterra che si apprestava a far partire il suo grande impero coloniale, basato sulla sua potenza navale, doveva risolvere il grande problema dell'orientamento durante la navigazione. Nonostante sia piuttosto facile determinare la latitudine grazie alla posizione degli astri (ad esempio misurando l'altezza del sole a mezzogiorno),la longitudine richiede una soluzione più complessa. Per determinare la longitudine è necessario leggere al mezzogiorno locale (cioè quando il Sole raggiunge l'altezza massima) l'ora segnata dall'orologio impostato nel punto di partenza e tramite apposite tavole è possibile calcolare la propria longitudine. All'epoca tuttavia esistevano solo gli orologi a pendolo che durante la navigazione risentivano troppo del movimento delle imbarcazioni,  John Harrison elaborò un orologio basato su sistema di alberi contro-oscillanti connessi da molle, insensibili ai movimenti ed alla gravità e per questo fu ricompensato.

#### I punti cardine del brevetto
Il brevetto in breve:
 - serve per la **protezione di un'invenzione**; 
 - sono necessarie delle **formalità obbligatorie** per essere protetti (il deposito della domanda e il pagamento di tasse); 
 - funziona da **pubblicità** per l'invenzione;
 - passato il monopolio temporaneo, l'invenzione entra nel **pubblico dominio** e chiunque può usarla liberamente (e.g., i farmaci generici, che tra l'altro non si possono chiamare con lo stesso nome, perché il nome è un marchio, ma si può scrivere sulla scatola che è equivalente) 
- i diritti degli inventori sono vendibili a terze parti e si possono concedere usi sotto il pagamento di eventuali corrispettivi in denaro (le *royalties*) tramite contratti

#### Critica ai brevetti
Questa architettura complicata per brevettare le invenzioni è stata costruita basandosi sull'ipotesi che la società avrebbe prodotto più invenzioni utili se incentivata dai benefici di un monopolio (lo stesso discorso vale per il diritto d'autore). Quest'ipotesi tuttavia non è verificabile, e secondo molti critici da quando esistono i brevetti e il diritto d'autore gli aspetti negativi annullano  il beneficio di una del maggior numero di invenzioni (oppure sono perfino maggiori). 

Il grande problema della bei brevetti è che le idee basate su invenzioni brevettate, le *idee derivate*, non possono essere sviluppate anche nel caso in cui apportino benefici diretti alla società e all'industria.  

La storia è ricca di esempi di questo tipo, un primo esempio è la macchina a vapore di James Watt. Il brevetto gli permise di operare in regime di monopolio, e di arricchirsi parecchio, tuttavia tra i tecnici che lavoravano con le macchine a vapore si svilupparono idee di modifiche alla macchina originale per migliorarne l'efficienza. La lunga durata del brevetto di Watt bloccò questi miglioramenti incrementali. Tant'è che, una volta scaduto il brevetto di Watt, grazie a miglioramenti (volutamente) non brevettati da community di operativi (gente che lavorava con le macchine), la macchina a vapore migliorò di molto la sua efficienza ed efficacia. 

Un altro esempio molto più recente relativo ai nostri giorni riguarda le stampanti 3D.  Contrariamente a quanto tanta gente creda, non sono un invenzione del ventunesimo secolo, bensì sono state inventate negli anni 80.  L'inventore della stampa 3D brevettò i principio fondamentale di questa macchina (l'ugello che distribuisce il materiale che si solidifica), impedendo a qualsiasi altro inventore di usare questo tipo di tecnologia. Fino a pochi anni fa le stampanti  3D erano disponibili sul mercato ed erano prodotte dalle 2 aziende create dall'inventore. Finiti i 20 anni di monopolio garantiti dal brevetto è esplosa l'innovazione. In sostanza per 20 anni le stampanti 3d non hanno espresso il loro valore potenziale. 

L'aspetto negativo relativo ai che si evince da queste storie quindi è quindi il rallentamento dell'innovazione. 
Tuttavia non è l'unico, è molto importante anche l'impatto che i brevetti hanno nell'ambito farmaceutico in cui si trovano posizioni molto nette a riguardo, ad esempio i medici senza frontiere affermano che i monopoli temporanei garantiti dal brevetto sono i diretti responsabili della morte di molte persone. 
Questo discorso tuttavia è molto controverso visto che le case farmaceutiche spendono gran parte dei loro capitali in ricerca e riescono a rientrare degli investimenti grazie ai brevetti.

Secondo l'ipotesi ragionevole ma non dimostrabile il brevetto beneficia la società a causa del maggior numeri di invenzioni (oppure più opere creative nel caso del diritto d'autore), tuttavia per ora l'unico effetto misurabile è lil rallentamento delle innovazioni. 

In questo contesto è stato effettuato uno studio molto ampio dal Congresso Americano negli anni 50 e successivamente riconfermato pochi anni fa. Machlup uno dei massimi esperti di brevetti è arrivato alla conclusione che non si riesce ad affermare che i brevetti siano effettivamente utili, ma dal momento che già sono usati, che esistono da secoli e che c'è tutta un'impalcatura costruita sopra, tanto vale tenerli.

#### L'espansione dei brevetti – i brevetti sul software
Fino a 30 anni fa i brevetti erano legati a processi fisici (chimici, meccanici), c'era perfino una definizione nella giurisprudenza tedesca in cui si diceva che il brevetto poteva essere concesso solo a dispositivi manipolavano le forze della natura. 
A partire dagli anni 80 con la maggiore importanza che assume il software, si è presa la scelta politica di accettare la brevettazione di software. Ciò è stato fatto senza cambiare la legislazione, semplicemente impartendo istruzioni dall'alto agli ufficiale di accettare queste domande e di concedere il brevetto. 

Quando in Europa si cercò di legittimare il brevetto sul software, ci fu una campagna di informatici ed altri che sosteneva che gli effetti negativi dei brevetti applicati al software sono intollerabili. La validità giuridica di questi brevetti software varia moltissimo, certi non potrebbero essere usati in giudizio, mentre altri, soprattutto nell'ambito della comunicazione mobile hanno un altissimo valore e sono brevetti considerati “forti”. 

I brevetti software hanno creato un clima di incertezza in cui capita che programmatori non sviluppino per paura di violare i brevetti di qualcuno, causando un effetto di autocensura. 

Un esempio di brevetto software è l'algoritmo di RSA per la chiave pubblica/privata (brevettato negli anni 80) che ora è di pubblico dominio. 

#### Proposte di riforma dei brevetti 
Eventuali proposte di riforma potrebbero essere: 
* durata del monopolio variabile a seconda dei settori; 
* minore concessione dei brevetti software; 
* molti meno *business methods patents*: famosi negli Stati Uniti 20 anni fa. Un esempio è il brevetto di Amazon per l'acquisto in un clic. Non è un algoritmo; Amazon aveva semplicemente inventato un bottone associato a un business method. In questo ambito possono anche essere brevettati modelli assicurativi ecc. Uno dei problemi di questo approccio tuttavia è che vengono tanti piccoli monopoli.

###Il diritto d'autore 
Il diritto d'autore è un argomento molto ampio trattato in svariati corsi, l'obiettivo di questo corso è giusto quello di catturarne l'essenza Ha molti aspetti ortogonali al brevetto. Storicamente si inizia a parlare del diritto d'autore (è un monopolio istituito dallo stato che da dei diritti a qualcuno) con l'invenzione del torchi da stampa a caratteri mobili che furono messi insieme da Gutenberg.
Con la tecnica a torchio la velocità di stampa (prima i libri venivano copiati a mano) aumenta di 2 ordini di grandezza (x100). L'invenzione della stampa rende molto più facile duplicare libri. 

####Cenni storici
All'inizio del 1400 i libri erano pochi, l'università di Cambridge, ad esempio, ne aveva giusto poche centinaia. 
Erano generalmente molto costosi e diversi di questi valevano una vigna. Le grandi biblioteche medievali sono arrivate ad averne circa 800, 900. Chi voleva una copia di questi libri doveva scriversela manualmente, o se la faceva scrivere da qualcuno (sotto compenso economico). Boccaccio, che non possedeva grandi risorse, se li scrisse da solo e riuscì a raccogliere 10 libri nella sua biblioteca. Petrarca che era più ricco riuscì ad averne 40 grazie a  uno scribo che li scrisse per lui. 

Alla fine del 1400, grazie all'invenzione di Gutenberg, Venezia diventa la capitale dello stampaggio e vengono stampati milioni di libri (per capire l'entità di questa invenzione basti pensare che in tutta l'Europa i libri erano solo qualche decina di migliaia). Grazie a questa nuova invenzione vengono attratti capitali e si crea un mercato della stampa, quando giusto qualche decennio prima la copia dei libri era un attività religiosa, puramente culturale e non economica. 

A causa della creazione di questo mercato e degli investimenti ingenti ci si incomincia a porre l'idea su come tutelare l'investimento degli editori. La prima forma di tutela nasce nel vocabolario inglese con i termine *copyright* (il diritto di fare copie) con cui si vuole controllare che chi non ne ha i diritti non possa stampare copie di un determinato manoscritto. Gli editori comunque spesso risolvevano questa situazione in maniera corporativa (con corporazioni chiamate *Stationers*): all'interno delle corporazioni si sapeva chi era il titolare dell'opera e chi poteva stamparla, all'interno della corporazione ci si controllava a vicenda. L'editore che stampava un opera senza averne diritto già allora veniva chiamato "pirata" già nel 600 (non è un termine inventato ai giorni nostri). 

Con l'illuminismo, nel 700,  viene data maggior importanza all'individuo e alla conoscenza, si tende ad avere una visione più utilitarista: concedere più diritti a chi crea l'opera è utile per la società, perché causa la produzione di più opere. Dall'altra parte ci sono posizioni filosofiche e giuridiche che affermano che il diritto d'autore è un diritto umano fondamentale. 

La motivazione iniziale del diritto di copia che era  volta a tutelare gli editori si trasla nel 700 a una tutela dei diritti dell'autore dell'opera. Nel mondo anglosassone e in particolare nella costituzione americana è riflessa l'impronta utilitaristica: il congresso può fare delle leggi per promuovere l'arte e le scienze (quindi nell'ambito dei diritti d'autore e dei brevbetti). Invece in Europa a partire dalla Francia ci sono dibattiti dove si contrappongono posizioni differenti sui diritti d'autore fino ad arrivare alla prima legge sul diritto d'autore promulgata dalla Repubblica Francese subito dopo la Rivoluzione. Da questa impostazione francese discende l'impostazione basata sul diritto d'autore, mentre in Inghilterra e negli Stati Uniti rimane l'impostazione chiamata copyright, basata sull'utilità della tutela dell'autore. 

####Descrizione
Il diritto d'autore tutela l'espressione (mentre il brevetto tutela l'idea), l'idea non viene tutelata, ma solo la forma espressiva, ad esempio viene tutelata l'esatta sequenza di parole o l'esatta sequenza di note in un brano. Gli articoli scritti in un blog ricadono sotto il diritto d'autore.

#####Diritto d'autore e brevetto
Il diritto d'autore si può confrontare con il brevetto secondo questi aspetti:
* Tutela della forma espressiva: in questo ambito il diritto d'autore è esattamente il complementare al brevetto. Possono esserci diversi romanzi con la stessa trama e ciascuno ha la tutela del diritto d'autore. Tuttavia non viene tutelata qualsiasi forma espressiva, deve esserci una minima soglia di originalità.
* Formalità:  al contrario del brevetto per il diritto d'autore non ci sono formalità per far valere il diritto dell'autore (scelta adottata alla fine dell' 800). Non bisogna fare nulla per registrare l'opera: nel momento in cui si finisce di comporre l'opera il diritto d'autore si materializza automaticamente.
Non è sempre stato così, una volta anche per il diritto d'autore c'erano delle formalità, ma poi sono state tolte. Con un registro sarebbe molto più semplice tracciare eredi e a chi spettano determinati diritti. Tuttavia è stato tolto a fine 800 per facilitare gli autori e tutelarli maggiormente. Molti autori, a causa di carenza di risorse o anche solo per mancanza di voglia non registravano le loro opere, esse entravano nel pubblico dominio e tutti tranne gli autori riuscivano a lucrarci sopra. 
* Monopolio temporaneo: la legge concede un monopolio temporaneo esattamente come nel brevetto,  in questo caso il monopolio permette controllare quasi tutti gli usi dell'opera. Bisogna chiedere il permesso di far uso dell'opera per quasi tutti gli usi tranne che per: 1- Uso personale: se si acquista un libro si può fare con l'oggetto fisico ciò che si vuole, ma non con il contenuto (per certi supporti CD/DVD c'è il divieto di noleggio) 2- Riproduzione: il 15% dell'opera è riproducibile (fotocopia), oppure 100% se copiato a mano 3- Diritto di critica all'opera 4- Diritto di cronaca 5- Diritto di satira: è concesso fare la parodia di un'opera a fini di discussione 6- didattica ecc.
Ci sono inoltre altre eccezioni tipo per bande musicali, per carceri ecc. 

Per le opere derivate invece c'è bisogno del permesso esplicito dell'autore, ad esempio le traduzioni sono un'opera derivata, cioè un opera nuova basata su un'opera di partenza. La parodia è un eccezione, anch'essa è anche un opera derivata ma  ha uno scopo civile. 
Per usare l'opera al di fuori dei casi specificasi sopra bisogna chiedere il permesso all'autore, o meglio, al detentore dei diritti. Il detentore dei diritti spesso non è l'autore che cede tutti i diritti all'editore (as esempio alla casa discografica). 

#####Durata
La durata del monopolio temporaneo, in Italia e in molti paesi,  è di 70 anni dopo la morte dell'autore (non del detentore dei diritti). È storicamente la più lunga in assoluto, il *copyright* all'inizio durava per 14 anni dalla data di pubblicazione (dopo entrava nel pubblico dominio), più altri 14 se rinnovato, per un totale di 28 anni. Il diritto veniva garantito solo se si registrava l'opera, tant'è che il 70%-80% delle opere erano subito di pubblico dominio. 

Molto rapidamente la durata del monopolio è passata fino alla morte dell'autore. Ciò accadde molto rapidamente a causa dell'interesse concentrato dei detentori dei diritti (es: case editrici), mentre dall'altra parte c'era un interesse diffuso (dal lato degli acquirenti).
Ciò non vuol dire che con un opera di pubblico dominio non sia possibile fare soldi, tant'è che vengono tutt'oggi vendute a soli pochi euro in meno rispetto alle opere protette. Inoltre, per le opere di pubblico dominio chiunque abbia un idea può rappresentare l'opera come vuole, creando una maggiore ricchezza culturale. 
Nonostante questo *tradeoff* vantaggioso a favore delle opere di pubblico dominio, ha vinto l'interesse concentrato (volto a far durare il copyright il più a lungo possibile) contro l' interesse diffuso (a favore delle opere a pubblico dominio) come sempre nella storia. 

La visione utilitarista volta a incentivare gli autori a creare le opere dovrebbe cessare con la morte dell'autore stesso. Ad autore morto l'incentivo non funziona più,  tuttavia ciò è stato concesso per beneficiare gli eredi di un determinato erede. Questa spinta ad allungare il diritto d'autore non si ferma, a danno del pubblico dominio. 

Sono stati effettuati degli studi sulla lunghezza ottimale del diritto d'autore.  Le analisi economiche indicano che una tutela di pochi anni coprirebbe circa il 90% dei ritorni economici per autori ed editori comparato alla vita dell'autore + 70 anni.

####Rinunciare ai propri diritti
Se non si indica nulla sulla tutela dell'autore di una determinata opera si hanno tutti i diritti riservati, "l'opera è totalmente riservata". 

<center>*Se l'autore non scrive nulla si deve presumere che tutti i diritti siano riservati.*</center> 

In questo corso si incoraggia a usare la licenza Creative Commons per i brevi post sul proprio Blog. Sostanzialmente si concede ex-ante a fare determinati usi a terze persone, rinunciando ad alcuni propri diritti, secondo sei licenze standard chiamate licenze Creative Commons. E' una gentile concessione che autorizza determinate cose, si può autorizzare qualsiasi tipo di uso (rendendo l'opera di pubblico dominio) oppure si possono porre dei limiti. Uno dei vincoli della licenza è non autorizzare l'uso commerciale (a priori, tuttavia si può sempre chiedere all'autore), oppure si può anche non autorizzare la creazione di opere derivate. 
Le licenze CC sono un modo per "spogliarsi" dei diritti che vengono dati per legge. 

####La SIAE
la SIAE è un ente di gestione collettiva - il diritto d'autore è concesso dallo stato (legge 1941). La SIAE svolge dei servizi: a chi ha un diritto d'autore offre il servizio di "registrare" l'opera, in parole povere certifica che un certo pacco è stato dato a un certo giorno e una cera ora. 

La SIAE è nata nel 800 dal bisogno degli autori di difendere i propri interessi sul territorio. In pratica sono degli agenti che vanno in giro ce chiedono *royalties* se un pezzo viene eseguito. In Italia è un monopolio, negli Stati Uniti sono agenzie in concorrenza.

## La legge nella rete (lezione 5 – ospite: Avv. Carlo Blengino -penalista)

Per essere cittadino digitale completo e per eseguire la parte online del corso in maniera consapevole è necessario possedere una conoscenza minima dell'ambiente giuridico in cui si opera.
L'informatica giuridica è un argomento molto ampio, qui vengono forniti dei concetti di base. L'obiettivo di questa parte non è spaventare, ma è essere consapevoli del perimetro tracciato dalla legge ed essere sicuri delle cose che nel modo giusto si possono fare.

### Il computer crime (o cybercrime)
La vulgata e svariate uscite di personaggi importanti assimilano la rete:
*all'anarchia; 
*al Far West;
*a una sconfinata prateria senza regole.

Tant'è che nel 2013 il garante privacy dice "internet è un mondo senza regole, le vittime possono diventare carnefici".

Il computer crime, data l'ampia presenza sui media di questo argomento, si sa già cos'è, ecco alcuni esempi:
* cyberbullismo
* furti di identità
* minacce
* violazioni di copyright
* spam
* terrorismo
* phishing
* diffamazioni
* frodi informatiche
* cyber stalking

Tuttavia quasi tutti questi reati hanno un omologo nella vita reale ed esistevano già prima che internet prendesse forma.

Nel 2013 viene data la definizione di computer crime (o crimine informatico)cioè:
*qualsivoglia fattispecie criminosa che
 abbia un sistema informatico quale
 oggetto della condotta o quale mezzo per
 la sua consumazione.*

Oggi il cybercrime più comune è il furto di computer oppure la diffamazione, tuttavia questi sono normalissimi reati codificati dal 1931 almeno e quindi la definizione di prima perde di significato.

Le differenze con i reati “classici” ci sono, ma sono quantitative e accidentali, **ciò che illecito online è illecito offline**. La motivazione di base di questa affermazione è non c'è più la vita online e la vita offline (come all'inizio degli anni 2000), ora non sappiamo quando siamo connessi e quando no,se non ce ne curiamo, di base siamo connessi 24h/24 o perlomeno il nostro dispositivo mobile lo è, secondo una recente definizione siamo *onlife*

Il principio basico da tenere a mente quando ci si interroga se è stato (o si sta per) commettere un crimine è:
**NEMINEM LAEDERE**, cioè le nostre azioni non devono fare male (ledere) a nessuno
### Libertà di espressione e reati di parola
Con reati di parola si intendono:
* i reati di opinione;
* la diffamazione
* l'ingiuria
* l'hatespeech

La libertà di espressione è intesa secondo la nostra Costituzione (art. 21) come:
“*Tutti hanno diritto di manifestare
 liberamente il proprio pensiero con la parola,
lo scritto e ogni altro mezzo di diffusione.*”

O, con una definizione più aggiornata, dall'articolo della Carta dei diritti fondamentali dell'UE:
“*Ogni individuo ha diritto alla libertà di
 espressione. Tale diritto include la libertà di
 opinione e la libertà di ricevere o di comunicare informazioni o idee senza che vi possa essere
 ingerenza da parte delle autorità pubbliche e senza limiti di frontiera.*”

In sostanza su internet possiamo fare quello che vogliamo, e sia la Costituzione italiana sia la Carta dei dir.fond.UE affermano che si può dire ciò che che si vuole. Ogni individuo ha diritto alla libertà espressione.

Tuttavia ci sono dei casi in cui le nostre parole possono arrecare danno a una terza persona, tra cui l'ingiuria e la diffamazione che rientrano tra i reati di parola.

####Ingiuria e diffamazione (differenze)
Ogni reato ha un bene giuridico di fondo (ad esempio violenza sessuale ha come bene giuridico la persona). Sia l'ingiuria che la diffamazione hanno lo stesso cioè l'onore e la reputazione, vale a dire la nostra identità.

**L'ingiuria** è l'offesa diretta a una persona presente che può anche essere fatta mediante comunicazione telegrafica e telefonica, formalmente compie un reato di ingiuria: “Chiunque offende l'onore o il decoro di
 una persona presente è punito con la
 reclusione fino a sei mesi o con la multa...
Alla stessa pena soggiace chi commette il
 fatto mediante comunicazione telegrafica
 o telefonica, o con scritti o disegni, diretti
 alla persona offesa. La pena è della reclusione fino a un anno
o della multa , se l'offesa consiste
 nell'attribuzione di un fatto determinato.
Le pene sono aumentate qualora l'offesa sia commessa in presenza di più persone.

Data la rigidità del diritto penale, visto che la mail non è compresa nelle fattispecie di comunicazione telegrafica e telefonica ci sono dei dubbi che l'ingiuria possa essere commessa tramite posta elettronica.
Inoltre come citato sopra, ci sono poi delle aggravanti se l'ingiuria è compiuta in presenza di più persone.

**La diffamazione** il reato si compie quando parlando con più persone si offende un terzo non presente. In questo caso ci si rivolge a più persone, senza insultare direttamente il terzo, ma spargendo una maldicenza. La stessa cosa detta a una sola persona non fa sussistere, si incorre nella diffamazione se si sta comunicando con 2 o più persone. Inoltre, se l'offesa consiste nell'attribuzione a un fatto determinato la pena è fino a due anni (anziché un anno e mezzo), se è fatta mezzo stampa il fatto è ancora più grave e la pena è fino a tre anni, formalmente:
“Chiunque comunicando con più persone offende
 l'altrui reputazione, è punito fino a un anno o
 con la multa... Se l'offesa consiste nell'attribuzione di un fatto
determinato, la pena è della reclusione fino a
 due anni, ovvero della multa...Se l'offesa è recata col mezzo della stampa o
 con qualsiasi altro mezzo di pubblicità la pena è
 della reclusione da sei mesi a tre anni o della multa...”

Inoltre citando il Prof Antolisei: "Non si può dire ladro non ladro", cioè, “Il colpevole dei delitti preveduti dai due
 articoli precedenti [sulla diffamazione e sull'ingiuria] non è ammesso a
 provare, a sua discolpa, la verità o la
 notorietà del fatto attribuito alla persona 
offesa”

In sostanza non si può dimostrare che era vero ciò che si stava dicendo commettendo ingiuria o diffamazione anche se effettivamente le affermazioni ereno vere. Se una affermazione è diffamatoria lo è e basta.
Tuttavia non si commette reato se quando si scrive/esprime su una qualsiasi cosa si sta esercitando un proprio diritto.
Se si affermano cose che danneggiano un terzo esercitando un proprio diritto (ad esempio il diritto di cronaca o di satira) non si è punibili. 
Secondo il Codice Penale, Articolo 51, Libro I “Dei reati in Generale”, l'esercizio di un diritto esclude la punibilità (siamo quindi dentro un loop?).

####Diritto di cronaca, di critica e di satira
Tutti noi abbiamo dal post-fascismo un diritto di critica di cronaca, di critica e di satira.

La giurisprudenza di fronte al loop di prima, in cui si ha il diritto di esprimersi liberamente che esclude la punibilità di un reato ai danni di terzi, si risolve con 3 principi accompagnati da delle domande per verificare che si soddisfino:
*verità: si può dire che sia oggettivamente falso ciò che si sta dicendo? 
*pubblico interesse (pertinenza): ciò che si afferma interessa a qualcuno? È fatto per danneggiare, o perché si pensa che sia utile a qualcuno? Anche qui vale il principio “neminem ledere”, se si riporta un fatto senza l'intenzione di procurare danno si soddisfa il criterio.
*continenza : ciò che si comunica è gratuitamente offensivo? E' scritto in  un modo argomentato?

Se ciò che si vuole comunicare rispetta questi tre principi non ci sono problemi, in generale si può quindi dire tutto ciò che si vuole.

####Il reato di apologia
Per il reato di apologia, non è reato la parola in se, ma è reato se ciò si dice può diventare in concreto un danno per la sicurezza pubblica. I reati di **istigazione all'odio razziale** si concretizzano con parole parole che in concreto generino una reazione violenta.

L'*hate speech* rientra in questo ambito. Ciò che cambia in Internet rispetto ai tradizionali mezzi di comunicazione è il contesto, oggi si sentono cose che prima di internet non era possibile sentire, tuttavia l'approccio della giurisprudenza rimane lo stesso.

Un esempio considerato come *hate speech* è stata la canzone “Ammazza il boero” (“Shoot the boer”) durante momento di forte tensione razziale in Sudafrica. Fu ritenuto tale data la tensione, e data la fama dell'artista che era molto seguito dalla massa dei neri, come conseguenza la canzone è stata considerata illegale e bloccata.
Lo stesso discorso vale per ciò che successe in Ruanda, un dj è stato riconosciuto come uno dei responsabili del massacro del Rwanda (tra Hutu e Tutsi), fece hate speech in un contesto di forte tensione e scatenò il massacro.

Gli insulti su Facebook non sono hate speech ma solo maleducazione, in quanto difficilmente posso diventare un danno per la sicurezza pubblica.

####Una regola generale
Quando si scrive su qualcosa/qualcuno bisogna verificare se il contenuto danneggi qualcuno, in caso di risposta sia affermativa è necessario analizzare che i criteri di verità, pubblico interesse e continenza siano rispettati. Nel caso siano rispettati tutti e tre non si incorre in nessun guaio legale.

###Riservatezza, protezione dei dati personali e copyright

La privacy o meglio protezione dei **dati** personali e il copyright regolano la *materia prima* della nuova economia.
La definizione di dato informatico secondo la Decisione 2005/222/GAI è: 
"Qualsiasi
 rappresentazione di
 fatti, informazioni o concetti in una forma che può essere
 trattata da un sistema di
 informazione...”
È considerato dato personale qualsiasi informazione relativa ad una persona identificata o identificabile (art. 4, co.1, lett. b), codice privacy).

Buona parte dell'economia americana su internet si regge sui dati, e agli Stati Uniti non va troppo bene che la legge sulla privacy europea non venga applicata. Scontro politico e economico in atto che blocca lo sviluppo di una norma nuova su protezione dei dati (quella di ora risale al 1995) - non a tutti va bene sta roba.

La Carta dei diritti fondamentali dell'UE nell'art. 8 è la prima al mondo 
che definisce il diritto alla protezione dei dati nel 2000. 
Articolo 8 - protezione dei dati di carattere personale: “Ogni individuo ha diritto alla protezione dei dati di carattere personale che lo riguardano.”

####Protezione dei dati e riservatezza
La protezione dei dati non è riservatezza. Se si mettono i propri dati su Facebook non si rinuncio alla protezione dei dati (ma soltanto alla riservatezza).
Il problema della riservatezza nasce negli Stati Uniti dalle macchine fotografiche rubate a fine 800 come *right to be alone*. Il diritto alla riservatezza
 è la pretesa di mantenere
 all'interno della sfera
 privata le informazioni personali.

La protezione dei dati invece è la protezione di sé nel contesto sociale. Descrive il complesso di
 personalità che differenzia un uomo da tutti gli altri (come si è e come si vuole apparire). E' più un diritto all'identità, poter controllare il dato affinché sia percepito per come lo si vuole. Il diritto all'identità è la
pretesa a non veder alterato il
 proprio patrimonio personale.

Quindi, in sostanza:
* il diritto alla riservatezza mira a
 proteggere la segretezza delle
 informazioni affinché la vita privata
 dell'individuo sia sottratta all'ingerenza di terzi;
* il diritto all'identità presuppone
 invece che le informazioni siano state rese pubbliche e tutela la fedele
 rappresentazione della personalità di
 un individuo presso i terzi.
Il diritto all'identità
 comincia laddove finisce il diritto alla
riservatezza.

Nei social network quindi non ha senso di parlare di privacy e riservatezza ma piuttosto di protezione dei dati.

####Il trattamento dei dati personali
Quando i propri dati personali vengono sottratti e usati per un fine diverso da quello che si era inteso per un determinato dato si parla di diritto ala protezione dei dati.
Il trattamento illecito dei dati personali è la violazione della “identità informazionale”
 delle persone, identità che è
 assurta a diritto nuovo
 nell’art. 8 della Carta UE.

Per essere più precisi: “La normativa a protezione dei dati personali disciplina
 la circolazione e l'utilizzo indipendentemente da una
 valenza informativa del dato negativa o lesiva della
 dignità e dell'onore. L'illecito trattamento deriva dal “furto” del dato, ovvero dall'utilizzo di un dato
 personale altrui senza consenso o senza valida
giustificazione (ad es. l'esecuzione di un contratto o un
 obbligo di legge), per fini che sono propri del
 “ladro” (il nuovo titolare).Se reputazione ed onore sono i beni protetti lesi dalla
 diffamazione, il trattamento illecito non implica
 affatto la lesione diretta di tali beni, ma
 semplicemente l'uso di una informazione personale
 (anche neutra come un numero di telefono) per
 propositi propri di chi la utilizza, ultronei rispetto a
 quelli assentiti dall'interessato o ammessi dalla legge.”

L'articolo 167, inoltre, descrive il trattamento illecito dei dati come:
“Art. 167. Trattamento illecito di dati
: 1) chiunque, al fine di trarne per sé o per altri
 profitto o di recare ad altri un danno, procede al
 trattamento di dati personali in violazione di quanto
 disposto dagli articoli... è punito, se dal fatto deriva
nocumento, con la reclusione da sei a diciotto mesi
 o, se il fatto consiste nella comunicazione o
 diffusione, con la reclusione da sei a ventiquattro
mesi.
2) chiunque, al fine di trarne per sé o per altri
 profitto o di recare ad altri un danno, procede al
 trattamento di dati personali [sensibili] è punito, se
dal fatto deriva nocumento, con la reclusione da uno
 a tre anni.

Tuttavia il reato di violazione della protezione dei dati è difficile che sia punito perché, nonostante sia descritto dall'art 167 sopracitato, ha una serie di limitazioni tra cui il nocumento ed è quindi difficile che sussista. 

Spesso quindi si ricade in altri reati senza infrangere per forza l'articolo 167. Ad esempio nel caso del numero di telefono scritto in un bagno pubblico, piuttosto che violare la protezione dei dati, si commette un atto di diffamazione.

####Uso del dato
Finché non si diffonde il dato, si possono trattare i dati personali di tutti e si non applica la legge sulla protezione dei dati personali, ciò cambia nel momento in cui questi vengano usati per fini di lucro o nel caso in cui vengano resi pubblici.

Si commette, ad esempio, un reato di violazione dei dati personali se si posta su un profilo pubblico di Facebook una foto di una ragazza/o senza il suo consenso. 
Tutte le foto se diffuse pubblicamente (cioè pubblicate), se ritraggono persone specifiche bisogna essere sicuri che il soggetto ritratto sia d'accordo. Fa eccezione se la foto è pubblicata per fini di cronaca. Inoltre se la foto è scattata in in un evento pubblico, è difficile che si compia un reato, anche nel caso in cui si stiano diffondendo dati personali, ad esempio nel caso di una foto di una classe in un università pubblica durante una lezione pubblica.

Inoltre, anche se la foto è su internet ma accessibile solo al colui che le ha pubblicate (per uso personale), o ad amici di amici, non si infrange la legge sulla protezione dei dati. Se questa invece è pubblica bisogna allora rispettare i 3 criteri citati nel paragrafo [Diritto di cronaca, di critica e di satira](#diritto-di-cronaca-di-critica-e-di-satira), quindi verificare: verità, pubblico interesse e continenza, oltre a verificare che i dati non siano usati per fini di lucro.

Sempre riguardo alle immagini ritraenti terzi,esiste un diritto più profondo rispetto ai diritto di protezione dei dati personali che è il diritto di immagine.
Nell'arte bisogna chiedere la liberatoria per ritrarre soggetti terzi in foto.
L'unico diritto che se esercitato che non richiede liberatoria è quello di cronaca.

####Il copyright
Avere problemi giuridici per reati commessi su internet è tutto sommato un avvenimento remoto (o almeno è tanto remoto quanto lo è commetterlo nella vita “reale”). È molto difficile avere problemi legali senza essersi resi conto che si stava commettendo un atto illegale (il senso dell'illegalità).

Uno dei pochi casi in cui c'è poca percezione dell'illegalità è scaricando materiale coperto da copyright.
Secondo molti esperti il copyright, o meglio, il diritto d'autore come esiste oggi è incompatibile col web per questa mancata percezione dell'illegalità da parte di chi scarica materiale protetto e magari lo condivide.

L'articolo 171 della legge sul diritto d'autore (L.d.A.) recita che infrange il copyright “chiunque, senza averne diritto,qualsiasi scopo e in qualsiasi forma:a
 bis) mette a disposizione del pubblico,
immettendola in un sistema di reti telematiche, mediante connessioni di
 qualsiasi genere, un'opera dell'ingegno
 protetta, o parte di essa”. 

Chi scarica quindi non risponde del reato, solo chi carica il video e lo diffonde. Se si scarica un video se ne sta facendo una copia (una riproduzione). Tuttavia nell'atto di duplicare si sta infrangendo il copyright solo se “il fatto è commesso per uso non personale, a fini di lucro [ed] è punito da 6 mesi fino a 3 anni” (art. 171 ter L.d.A.). 
La situazione è diversa se si vede il filmato in *streaming* in quanto non si sta creando una copia del file protetto.

Per quanto riguarda i contenuti riusabili, il fatto che un'immagine sia su internet non implica che si possa riusare. Tuttavia se nel suo riuso non si danneggia nessuno, nel caso in cui il detentore dei diritti si accorga del riuso non autorizzato chiederà al massimo di rimuovere il contenuto da internet e molto difficilmente ci saranno ripercussioni dal punto di vista legale.

In questo ambito un grande passo che dovrebbe fare il diritto d'autore sarebbe distinguere il guadagno (illecito) ottenuto sul lavoro degli altri dalla condivisione del lavoro di altri.

Un buon esempio che dà idea delle problematiche e degli aspetti controversi di oggi sul copyright è il film open-source “RIP!: a remix manifesto” (http://en.wikipedia.org/wiki/RiP!:_A_Remix_Manifesto).

###Il blog: responsabilità delle piattaforme o dei siti

Chi immette propri contenuti (testi, foto, video) su, ad esempio un blog, diventa automaticamente un *content provider* e si è responsabili per ciò che si pubblica. Quali tuttavia le responsabilità dei content provider per commenti ai propri post e dei gestori delle piattaforme (ad esempio di YouTube)?
Molti blog post forniscono la possibilità di commentare. In questo contesto le responsabilità per ciò che viene scritto spesso non sono chiare. E' responsabile chi commenta o chi permette che il commento venga pubblicato?

Un fatto eclatante è successo in Italia per [il caso Google-Vividown](http://www.ilfattoquotidiano.it/2014/02/04/il-caso-vividown-e-lassoluzione-di-google/868850/) in cui inizialmente si ritennero i content provider responsabili della pubblicazione del video choc.

Il fatto di ritenere responsabile di chi fornisce il mezzo non è nuovo. All'inizio del 1900, il provider del servizio telefonico doveva staccare la linea nel caso in cui nella telefonata fossero proferite parole contro il buon costume. La norma tuttavia durò poco, ci si rese conto che responsabilizzare chi in maniera neutra fornisce un servizio era un po' come responsabilizzare le autostrade per i trasporti di droga.

Per molti si è teso a responsabilizzare “il nodo”, in questo caso la piattaforma, in quanto è soluzione facile e veloce che risolveva tutti i problemi. Tuttavia responsabilizzando il nodo si impediscono conversazioni libere, e nel nostro contesto ammazzerebbe il web.

Fin dal 2000 la Comunità Europea (e a maggior ragione gli Stati Uniti) ha promulgato la normativa e-commerce che dichiara che il prestatore dei servizi non è assoggettato ad un obbligo generale di sorveglianza né ad un obbligo di ricercare attivamente fatti.

Secondo l'articolo 17 del d.Lgs. Del 2003 infatti:
“1. Nella prestazione dei servizi di cui agli articoli
 14, 15 e 16, il prestatore non e' assoggettato ad un
 obbligo generale di sorveglianza sulle informazioni
che trasmette o memorizza, ne' ad un obbligo generale di ricercare attivamente fatti o circostanze
 che indichino la presenza di attività' illecite.”

Ciò stato fatto per tutelare chi intermediava la comunicazione e responsabilizzare l'utilizzare.
Gli intermediari della comunicazioni, i service provider, sono divisi in tre categorie di internet: 
1) *access*: il provider della connessione;
2) *caching*: memorizzazione temporanea di informazioni per permetterne l'accesso ad altri. In quesa categoria erano inclusi i motori di ricerca, tuttavia oggi è riduttivo affermare che un motore di ricerca faccia solo caching.
3) *Hosting*: quali Facebook, YouTube e le varie piattaforme

la ragione per cui si è stabilito che questi provider non sono responsabili e non devono controllare è stata per non creare dei *gatekeeper* che censurino tutto pur di non infrangere la legge avendo così un *chilling effect*.

Qualcosa comunque bisognava fare è stato quindi elaborato il *Notice and takedown*.
Il fornitore del servizio non è responsabile, non deve essere effettivamente a conoscenza del fatto che l'attività tramite il suo servizio sia un informazione illecita, ma non appena conoscenza di tali fatti (in Italia su comunicazione delle autorità competenti) deve agire immediatamente per rimuovere l'informazione.

La Commissione Europea dice a riguardo che la Direttiva garantisce una struttura
tecnologicamente neutra ed il regime di responsabilità è frutto di un
 bilanciamento tra i numerosi interessi in
 gioco, in particolare tra lo sviluppo dei
 servizi di intermediazione, l'interesse
 sociale a che informazioni illegali siano
velocemente rimosse e la protezione dei
 diritti fondamentali.

La soluzione di deresponsabilizzare il provider, nonostante quanto detto prima non è del tutto solida. Ad esempio YouTube non si limita ad ospitare video (offrendo un servizio di hosting); li indicizza, li consiglia, profila gli utenti, fa un lavoro più attivo rispetto a fare solo l'intermediazione. Qui nascono quindi dei problemi e viene messo un po' in crisi il sistema della non responsabilità delle piattaforme..

#### Il caso pratico dei commenti
Se chiunque può commentare su un post (commenti aperti) senza che noi possiamo controllare, chi deve censurare determinati contenuti? Visto che non si può dimostrare che il proprietario del è fosse a conoscenza del commento (se non moderato) non bisogna tirarlo giù fino a quando viene segnalato come illegale.

Se i commenti sono moderati da un moderatore invece la responsabilità ricade sul gestore del blog (o del giornale). Si è quindi in teoria più tutelati se si lasciano i commenti aperti senza moderazione, tuttavia se ci sono solo pochi commenti e si riescono a controllare personalmente, a scanso di equivoci è meglio moderare i commenti per non avere problemi di alcun tipo. 

### Domande
#### Le violazioni della riservatezza 
Probabilmente non è legata alle attività del corso ma è una delle situazioni che più si vedono in giro.

Ad esempio accedere con la password della fidanzata al suo cellulare senza il suo consenso equivale a sottrarre un bene materiale creando un danno patrimoniale (magari pari a 0) con la finalità di trarne profitto (informativo) è equivalente a una rapina.

Ad ogni modo, mettere una password sul proprio dispositivo è un segnale di proprietà privata (equivalente a un domicilio), dal punto di vista giuridico non è ancora assodato come concetto ma è buona prassi proteggersi con password (anche banali) per segnalare a chi vuole accedere che sta violando una proprietà privata. In questo contesto, bisogna considerare che nei nostri dispositivi sono presenti più informazioni private che in casa nostra. Nel caso più semplice accedere senza consenso è violazione di corrispondenza

Il caso dei trojan di Stato: stava per passare emendamento che rendeva legali trojan di Stato, la polizia giudiziaria avrebbe potuto entrare senza consenso nei nostri dispositivi (tramite programmi informatici che permettono accesso da remoto, i Trojan) e sapere tutto su di noi. Questo emendamento non è passato perché non si sarebbe trattato di semplice intercettazione di flusso informatico, ma sarebbe stato equivalente a una intercettazione di dati, una perquisizione, un sequestro ecc.

### Casi di studio

####Caso 1 – Introduzione alla lezione
Ho litigato con la mia fidanzata e
 decido di lasciarla con un messaggio su WhatsApp al quale
 aggiungo qualche frase con proposte oscene e volgari. Per sbaglio lo mando alla madre della ragazza che lo posta su Facebook.
Cosa mi può succedere?
casi di studio - ragazza e foto ubriaca - risposta corretta è 1.

####Caso 2
Per fare uno scherzo alla mia fidanzata, ho postato sulla sua Facebook una foto dell’ultima festa di compleanno, in cui era visibilmente ubriaca. Lei si è arrabbiata molto, ma la foto ha divertito gli utenti di Facebook che hanno messo molti “like”. Cosa può fare se volesse farmela pagare?
1. Può querelarmi per diffamazione e trattamento illecito dei dati personali;
2. Niente, perché la foto non integra un’offesa alla reputazione, anzi ha fatto divertire gli utenti;
3. Niente, perché lei era d’accordo a farsi scattare la foto Una querela per ingiuria.

###Conclusioni lezione 5
	il web non è un Far West si lasciano molte più tracce che da qualsiasi altra parte

##La Rivoluzione Digitale (lezione 6)

Il binomio “Rivoluzione Digitale” può avere diverse accezioni, ma partiamo con il significato dei singoli termini:
- La parola “digitale” già è conosciuta dalla maggior parte delle persone e in pressoché qualsiasi corso di informatica di base se ne conosce il vero significato.
Chi non lo conoscesse faccia riferimento al manuale citato nel paragrafo [Preparazione per il corso](#preparazione-per-il-corso-lezione-2).
- L'altro termine è “rivoluzione” che ha una storia molto estesa e diverse accezioni. Su questo termine si potrebbero fare corsi e corsi, qui verrà presentata una breve sintesi.

In questa parte si cercherà quindi di fare qualche ragionamento per rispondere alla domanda con cui si è iniziato il corso: quella che stiamo vivendo è una Rivoluzione Digitale? 

###Sul concetto di “rivoluzione”
Il termine “rivoluzione” infatti usato in contesti molto diversi tra loro e non si può dare una definizione unica al termine.

Per quanto riguarda la sua etimologia, secondo la definizione del vocabolario Treccani è un termine (singolare femminile) che deriva dal termine latino tardo *revolutio -onis* che significa “rivolgimento, ritorno” (http://www.treccani.it/vocabolario/rivoluzione/).

Possiede diversi significati e la descrizione è divisa in 2 macro-sezioni:
- nell'uso scientifico;
- per indicare un mutamento radicale.

#### Termine Rivoluzione – 1- uso scientifico
 Nell’uso scientifico, per un corpo in movimento intorno a un altro corpo, lo stesso che giro completo, e anche il relativo moto, più propriamente detto moto di r.; in senso meno proprio è usato come sinonimo di rotazione (di un corpo intorno a un asse). In particolare:
	- in geometria: superficie o solido di rivoluzione (o rotazione);
	- in astronomia: moto di rivoluzione, il moto di un corpo celeste (pianeta, satellite, compagno di una stella doppia) intorno al suo centro di gravitazione;
	- nel linguaggio tecnico è un sinonimo di giro con riferimento alla rotazione di un organo meccanico rotante;
	- nel linguaggio medico o ciclo cardiaco, l’insieme delle fasi di contrazione attiva, o sistole, di rilasciamento, o diastole, e di riposo del cuore.

####Termine Rivoluzione – 2- mutamento radicale
Mutamento radicale di un ordine statuale e sociale, nei suoi aspetti economici e politici: 

a. accezione storica e politica:
 - *In senso stretto, il processo rapido, e per lo più violento, attraverso il quale ceti, classi o gruppi sociali, ovvero intere popolazioni, sentendosi non sufficientemente rappresentate dalle vigenti istituzioni, limitate nei diritti o nella distribuzione della ricchezza che hanno concorso a produrre, sovvertono tali istituzioni al fine di modificarle profondamente e di stabilire un nuovo ordinamento.* Questa è forse l'accezione più forte perché connotata politicamente. Gli esempi che vengono riportati da Treccani cominciano con la rivoluzione americana (che, mossa dai coloni inglesi contro la madrepatria, determinò la costituzione degli Stati Uniti d’America), poi la rivoluzione francese e la rivoluzione sovietica.

Tuttavia non viene ricordata la rivoluzione inglese, anche nota come prima rivoluzione inglese o guerra civile inglese che ha avuto un ruolo fondamentale per la moderna società basata sulle informazioni e la conoscenza. 

b. in un senso più ampio, qualsiasi processo storico, anche **non violento e propratto nel tempo**. Per esempio la rivoluzione romana, il passaggio dal governo repubblicano al principato (cioè l'imperatore), oppure la rivoluzione operata dal cristianesimo, nella società e nei modi di vita.
Con determinanzioni specifiche:
 - r. industriale: il processo di profonda trasformazione produttiva, e sociale, conseguente al sorgere delle prime industrie in Inghilterra, e quindi in Europa e nell’America del Nord, tra la fine del sec. 18° e l’inizio del sec. 19° e, con qualificazioni di volta in volta diverse, ogni processo analogo che si determina per l’affermarsi di nuove tecnologie industriali (la r. tecnologica della metà del Novecento; la r. cibernetica, elettronica, ecc.);
 - r. copernicana, la radicale trasformazione delle idee cosmologiche operata dalla teoria eliocentrica di N. Copernico (1473-1543) rispetto alla concezione geocentrica aristotelico-tolemaica - nel titolo dell'opera (“De revolutionibus orbium coelestium”) viene usato il termine rivoluzione in senso astronomico;
 - r. demografica, il processo evolutivo che ha luogo in alcune popolazioni, caratterizzato da un forte declino della mortalità e della natalità;
 - r. keynesiana, la nuova impostazione data dall’economista inglese J. M. Keynes ai problemi fondamentali della teoria economica, soprattutto con l’opera General theory of employment, interest and money (1936);
 - rivluzione scientifica: nella storiografia della scienza, il periodo (sec. 17°) che vide l’affermarsi della «nuova» fisica di Galileo e di Newton* viene definita così da Alessandro Coirè nel 1940 per la prima volta;
 - rivoluzione dei tecnici: secondo la terminologia e la tesi dell’americano J. Bumham nell’opera The managerial revolution del 1941, l’avvento al potere della nuova classe di tecnici aziendali, che dovrebbe finire per rendere sempre più irrilevanti le distinzioni tra economia collettivista e capitalistica.

c. Mutamento, trasformazione, innovazione radicale: quella scoperta è stata una r., una vera r.; l’elettronica ha portato una r. in quasi tutti i settori; grave disordine e sconvolgimento: che r., in casa, con questo continuo va e vieni di figli e nipoti; devo aver mangiato qualcosa che mi ha fatto male: ho una gran r. nello stomaco, o nell’intestino, o anche ho lo stomaco, l’intestino in rivoluzione.


###La rivoluzione inglese
Tra il 1625 e 1660 si è sperimentato un grandissimo calderone della modernità.
Diverse furono le cause cause: 
 - religiose: contrasto aspro tra varie fazioni religiose (cattolicesimo – anglicanesimo-puritanesimo);
 - economiche: a causa delle recinzioni dei commons e dell'inizio dell'economia capitalistica;
 - sociali: a causa della rivoluzione educativa del '500
 - politiche: molte persone vengono a conoscenza di una cultura umanistica e vengono a sapere della Repubblica Romana, del suo funzionamento e del senato.
Da un monarchia assoluta si passa alla monarchia costituzionale, viene creata una delle prime costituzioni, l’eccezione inglese che risale alla **Magna Charta Libertatum** del 1215.
Viene sancito nuovamente il diritto all'*habeas corpus* (traduzione: "che (l'accusa) abbia sostanza (cioè corpo)" oppure "che tu abbia il corpo", era già presente nella Magna Charta, ma col tempo aveva perso efficacia),in pratica che il sovrano non potesse più “mettere le mani” *sui nobili* senza un adeguato processo.

Un piccolo inciso, negli ultimi tempi si parla di *habeas data* (il diritto al controllo dei propri dati), oltre alla la tutela sulla persona bisogna avere anche la tutela sui dati dispositivi della persona

Il susseguirsi degli eventi si può scandire un queste fasi cruciali:
 - anni di contrasti tra parlamento e Carlo I – il re non ha burocrazia, non ha un esercito fisso e non ha nessuna possibilità di imporre tasse (vengono solo imposte accise);
 - nel 1640 scoppia la guerra;
 - nel 1649 viene fatto un processo a Carlo I che viene decapitato;
 - Cromwell instaura una repubblica militare e il *commonwealth* (nella sua accezione originale con Commonwealth si intendeva stato governato per il bene comune in opposizione ad uno stato autoritario, governato per il beneficio di una data classe di proprietari);
 - Poco dopo la morte di Cromwell (1658) suo figlio non riesce a continuare e tornano gli Stuart, avviene la Restaurazione Stuart (1660);
- nel 1688 la “Gloriosa Rivoluzione” - cacciati gli Stuart, il trono passa (su invito degli inglesi) a Guglielmo III d’Orange;
- nel 1689 firma (obbligatoria) del Bill of Rights - Prima monarchia costituzionale d’Europa, separazione tra esecutivo e legislativo

Perché si parla della Rivoluzione Inglese in un corso di Rivoluzione Digitale?
Per diverse ragioni:
- viene usata per la prima volta la parola rivoluzione in senso politico per indicare (paradossalmente) la restaurazione del 1660. Per poi venire usato in modo diverso con la "gloriosa rivoluzione" e la salita al trono di Guglielmo d'Orange.
- nascono i primi giornali informativi - non ancora quotidiani, ma comunque cadenzati nelle loro uscite. Si para di guerra di carta, guerra di pamphlet, libri dal contenuto aggressivo;
- nasce la prima cosa simile ai partiti politici;
- nasce il primo partito politico di *gente umile*;
- nasce l'idea di volere una repubblica, una democrazia (parola praticamente bandita) e suffragio universale (con il movimento del *Levellers* - livellatori, John Lilburne);
- nasce il comunismo agrario, la terra deve essere di chi la coltiva (i diggers - gli zappatori, Gerard Winstanley e William Everard);
- i pubblici dibattiti hanno un ruolo centrale – si dibatte sulla nuova costituzione inglese, tutto viene trascritto da stenografi;
- separazione dei poteri - esecutivo e legislativo;
- sono gli anni in cui si parla di libertà di espressione, in particolare per i rappresentanti del popolo che possano dire ciò che vogliono senza essere arrestati dal re;
- nasce la prima dichiarazione dei diritti, il Bill of Rights UK, che sarà il punto di partenza della *Bill of Rights* degli Stati Uniti, quasi contemporaneamente nasce la *declaration* francese. Solo due secoli dopo, nel 1948, nascerà dichiarazione dei diritti dell'uomo.

Per quanto riguarda la comunicazione, nascono:
- le prime stampe ad esempio il Mercurius Rusticus di Bruno Ryves (http://quod.lib.umich.edu/cgi/t/text/text-idx?c=eebo;idno=A58041.0001.001);
- insieme alle prime stampe nascono anche le prime bufale, notizie completamente infondate, ad esempio presunte atrocità commesse da un esercito cattolico contro i protestanti (che dominavano l'Irlanda allora);
- una prima idea di libertà di espressione e di stampa, la fa il poeta John Milton che argomenta contro la censura. Milton passa alla storia nel 1644 spiegando perché è importante che la stampa che sia libera;
- i pubblici dibattiti: discussioni pubbliche e razionali su come strutturare la società tramite la nuova costituzione, si tratta di dibattiti illuministici basati sulla retorica e sulla razionalità. Un secolo dopo succede la stessa cosa sui giornali negli Stati Uniti con *federalist paper* americani (in cui, tra gli altri, anche Thomas Jefferson contribuì). Gli antesignani di questi articoli sono quelli di Putney per definire una nuova costituzione.

Uno degli esiti di questo processo è la *Bill of rights* i quali contenuti principali sono:

- la libertà di parola e discussione in Parlamento;
- il divieto del re di abolire leggi o imporre
 tributi senza il consenso del Parlamento (*“no taxation without representation”*);
- libere elezioni per il Parlamento;
- il divieto del re di mantenere un esercito fisso in tempo di pace senza il consenso del
 Parlamento;
- il rifiuto di sottostare ad un possibile re
 cattolico;
- Che il parlamento dovesse essere frequentemente riunito.;
- Che il re potesse perseguitare i suoi sudditi per motivi religiosi (cioè che potesse perseguitare i cattolici.

Questo processo ci ha portato 300 anni dopo al repubblicanesimo, alla democrazia e al suffragio universale. La democrazia è giovanissima (e mai acquisita una volta per sempre)

###Conclusioni lezione 6

Ancora una riflessione prima di dire perché staremmo vivendo in una “Rivoluzione Digitale” e perché si potrebbe chiamare così.

In senso astronomico (che è la prima accezione storica)si parla di pianeti che tornano sempre a uno stesso punto.
È interessante notare che chi ha iniziato le rivoluzioni non aveva nessuna intenzione di instaurare un nuovo ordine delle cose (es: chi ha iniziato rivoluz inglese, francese e in parte americana). L'intenzione originaria era di restaurare “i bei tempi antichi, in cui c'era un buon re e  non venivano commesse ingiustizie.”
In pratica si combatteva per tornare a un passato in cui il sistema era (o si presumesse che fosse) più giusto piuttosto che per instaurare un nuovo ordine.

Ad esempio, Benjamin Franklin non desiderava che gli Stati Uniti si separassero dall'Inghilterra durante la guerra di indipendenza americana, avrebbe semplicemente voluto avere rapporti più equi con la madrepatria. 
L'idea iniziale era quindi quella di ritornare a qualcosa di vecchio. Solo con la rivoluzione francese la rivoluzione acquisisce il significato di creare qualcosa di nuovo (per approfondimenti: Hannah Arendt “sulla rivoluzione”)

Ritornando al termine Rivoluzione Digitale. Nel caso in cui si trattasse di una rivoluzione, a quale definizione di rivoluzione si potrebbe paragonare? Di sicuro non si tratta di un processo rapido, e per lo più violento (la definizione 2a secondo Treccani). Quindi, si ricade nell'accezione 2b, ma sì tratta più di una rivoluzione sullo stile di quella industriale con effetti estesi e profondi, o di quella elettronica cioè più settoriale?
La Rivoluzione Industriale ha cambiato un paese come l'Inghilterra e ha portato a cambiamenti sconvolgenti mentre la rivoluzione elettronica ha cambiato il modo di fare logistica.

La domanda è se la rivoluzione in senso lato determinata da, per esempio, l'internet delle cose, la PA digitale, i *big data*, potrà essere interpretata dai futuri storici al pari della Rivoluzione Industriale.

La Rivoluzione Industriale ha avuto effetti importanti sulla popolazione – è il periodo in cui i cittadini sradicati dalle campagne si trasferiscono in città e da coltivatori diventano operai. 
Nel caso della Rivoluzione Digitale non c'è un proletariato urbano, bensì, per ora ci troviamo di fronte a un cambiamenti più sottili. È possibile che alla fine questi determinino un cambiamento complessivo? Quelli che già oggi si vedono sono ad esempio in termini di privacy, di prezzi *ad personam* (nel caso delle assicurazioni), e ovviamente di comunicazioni veloci.

Da non trascurare inoltre è l'impatto della Rivoluzione Digitale sui **posti di lavoro**, quali lavori potrebbero essere presto sostituiti da software e da robot? Secondo alcune stime si tratta del 30-40% dei posti di lavoro, ma se già solo fosse il 20%, l'effetto politico sarebbe travolgente. 
Se in passato l'innovazione tecnologica ha distrutto posti di lavoro creandone sempre altri che compensavano le perdite, adesso sembra probabile che la perdita di posti di lavoro sarà netta (anche se nessuno sa quantificare con precisione: circolano solo delle stime). Ciò potrebbe portare semplicemente tutti a lavorare di meno (3 ore al giorno? Due giorni a settimana?), ma affinché ciò si avveri, dovrebbero capitare fatti importanti a livello politico, dato che si tratterebbe di ridistribuire fortemente la ricchezza prodotta dalle macchine (per approfondire: London Review of Books di John Lancester: http://www.lrb.co.uk/v37/n05/john-lanchester/the-robots-are-coming). 

Ci sono quindi diversi motivi per ritenere che siamo all'interno di una trasformazione molto profonda e si cerca da diversi anni di capire che direzione dare a questo cambiamento. 
La cultura USA dagli anni '50 del '900 ha iniziato a pensare alle conseguenze di questi cambiamenti e incanalarli in specifiche direzioni, in Europa e nel resto del mondo abbiamo iniziato a pensarci solo da pochi anni (questo è uno dei motivi del successo della Silicon Valley negli Stati Uniti, per approfondimenti: https://medium.com/backchannel/why-silicon-valley-will-continue-to-rule-c0cbb441e22f).

##Tecnologia e Società (lezione 7)

###Riflessioni a monte sul rapporto tra tecnologia e società.

Viviamo in epoca di tecno-determinismo acritico in cui gli strumenti tecnologici vengono visti come idoli, li investiamo di una serie di valori di estrema positività e li accettiamo positivamente. Un ipoteico scenario che oggi si potrebbe leggere nei giornali infatti è:

1. qualcuno inventa qualcosa liberamente – ad esempio Steve Jobs nel garage;
2. il qualcosa se piace e se utile si diffonfe liberamente, senza che nessuno ponga domande “scomode” (In questa fase, gli inventori sono ritratti come “geniali”); 
3. chi non usa questa nuova invenzione prima è “sfortunato”, successivamente diventa strano che non lo usi – ad esempio il cellulare, prima lo usavano solo mafiosi e delinquenti in macchina, poi uomini di affari, poi tutti, ora chi non ce l'ha è strano, o se a una certa ora ha il cellulare spendo diventa “sospetto”
4. L'invenzione rimane fino a quando arriva qualcosa di migliore che lo supera.

La tecnologia viene rappresentata come qualcosa per definizione **inevitabile, inarrestabile e tendenzialmente positiva**. Questa è la visione che abbiamo della tecnologia da 200 anni a questa parte e sopratutto negli ultimi 20 anni.

Quindi il rapporto implicito di questa narrazione è che c'è la tecnologia con il suo ritmo e la sua velocità, incontrollabile, che va a influenzare la società. Prima c'è il lancio di un prodotto e poi ci si interroga su che impatto abbia avuto sulla società

Questo tipo di relazione tra tecnologia e società, particolarmente naturale da un punto di vista ingegneristico trascura l'aspetto umano.
La visione più estrema che ha preso piede tra alcuni uomini di affari molto facoltosi della Silicon Valley è di rifondare l'intera società su base tecnologica. Fino ad arrivare a fondare piattaforme nell'oceano al di fuori delle giurisdizioni statuali, costruendo delle isole in cui viene ricreata la società su base strettamente tecnologica. Queste persone pensano che molte istituzioni andrebbero abolite, tra cui l'università (Uno di questi ha finanziato borse purché studenti si disiscrivessero dall'università). 

Tuttavia guardare le cose in questo modo, non solo è limitato, ma è sbagliato. La tecnologia non è natura, non si auto-genera, è creata dagli umani. Ci sono uomini e donne che costruiscono **la tecnologia che poi avrà un impatto sulla società**. La tecnologia non è un sistema autonomo e non si muove autonomamente, ci sono degli essere umani a monte che prendono delle decisioni.

Ogni individuo, anche se estremamente individualista è condizionato dalla società in cui è immerso. Da si è piccoli si è in una società con regole molto stringenti, da cui si traggono i propri valori (che sono determinati socialmente). La gente che sviluppa la tecnologia proietta una serie di condizionamenti di carattere sociale (un marziano di un altro pianeta svilupperebbe in modo profondamene diverso) nell'artefatto che produce. Questo vuol dire che **la società ha un impatto sulla tecnologia**. Un esempio pratico è rappresentato dalle decisioni su quando portare sul mercato un determinato prodotto (a causa di determinanti politiche, economiche) e su quale prodotto investire sono decisioni dettate dalla società. 

Il modo in cui la tecnologia viene portata all'interno della società è condizionata dalla società stessa.
Il rapporto tra tecnologia e società è bidirezionale (si influenzano vicendevolmente). Ciò vale per tutte le tecnologie ma vale soprattutto per Internet. Internet ha influenzato la società, ma La società sta modificando pezzi e parti di Internet (ad esempio attraverso le regole sulla privacy).

Parte degli obiettivi di questo corso è quello di analizzare questo complicato rapporto bidirezionale dove è difficile fare un'analisi dicotomica, è un intreccio tempo-variante: con il cambiare delle condizioni cambiano le pressioni su una certa tecnologia. La radio del 1920 è diversa da quella del 30 che è diversa da quella del 40. Anche Internet è profondamente diversa da come lo era 10 anni fa.
Bisogna fare questa analisi senza pregiudizi positivi (come succede oggi: “il progresso”, “il futuro inarrestabile”), né negativi (“la tecnologia schiaccerà l'uomo”).

Kranzberg, storico che insegnava al Georgia Tech (alla fine anni 60 in scuole tecniche americane sono stati creati dipartimenti umanistici per studiare la tecnologia e i suoi impatti sulla società e altri punti di vista disciplinari), ideò sei leggi della tecnologia. La prima legge di Kranzberg è: 
	“ la tecnologia di per sé non è né buona, né cattiva, né neutra”

Per molti ingegneri la tecnologia è neutra: “La tecnologia di per se non fa niente è colpa di chi la usa”, di conseguenza dovrebbe essere corretta l'affermazione "i mitra di per se non fanno nulla, sono le persone che sparano".

Bisogna quindi esplorare egualmente per ogni tecnologia sia il potenziale negativo che il potenziale positivo. Ad esempio, fin dall'inizio di internet è nata l'idea di creare la più grande libreria universale (potenziale positivo).
In questa analisi bisogna anche tenere in considerazione gli interessi di tutti. Ad esempio la giustizia sociale nel modo digitale è un ambito ampiamente inesplorato.

Nell'esplorare questo rapporto bisognerebbe anche considerare quali sono i limiti della tecnologia. Nei giorni nostri, di fronte a ogni problema si cerca di trovare una soluzione tecnologica. Per l'istruzione, ad esempio, si cerca di usare app, siti per avere una educazione di livello superiore, ma la soluzione spesso può essere di vecchio stile e può dipendere da altre variabili (e.g., la povertà). Ad esempio c'è una forte correlazione tra il livello economico famiglia e probabilità di avere buoni risultati a scuola (negli Stati Uniti, capita a milioni di studenti di arrivare affamati a lezione)

###Etica e tecnologia
La tecnologia come tutte le attività umane produce delle conseguenze. Le conseguenza comportano delle responsabilità, qualsiasi attività comporta un aspetto etico (siamo responsabili della conseguenza delle nostre azioni). 
Uno degli aspetti del rapporto tra tecnologia e società è quello etico. Dal momento che la tecnologia è un prodotto umano, infatti, deve essere soggetta allo stesso scrutinio etico di tutte le altre attività umane. Non per forza la tecnologia produce sempre conseguenze positive.

L'etica della tecnologia è un tema enorme. Il nucleare è stato uno dei primi ambiti a portare a studi etici sulla tecnologia.
In questo corso, in termini di analisi etica sulla tecnologia, ci si porranno semplicemente alcune domande per strutture un ragionamento.

####L'etica di chi produce la tecnologia
L'etica di una professione è vecchio quanto la professione. l'etica è uno scambio con la società, vengono concessi determinati privilegi, facendo parte di un ordine (es ordine ingegneri), in cambio chi fa parte dell'ordine si impegna a rispettare una serie di principi etici (il codice deontologico).

In  ambito informatico questo discorso è un po' più nuovo, non più di 25 anni fa si è cominciato a porgere queste domande. Chi scrive software ha delle responsabilità etiche? Anche chi scrive software dovrebbe porsi delle domande di natura etica.

Per esempio la Santa Clara University Ethics Center (Fonte) ci fornisce delle domande per l'etica informatica:
* che tipo di danno si può provocare alla società con il software che si sta scrivendo;
* come possono contribuire gli ingegneri del software per garantire una buona vita agli altri;
* quale è il pubblico verso il quale si è responsabilizzati (semplicemente il committente o un pubblico più ampio e generalista? Ad esempio chi sviluppa facebook ha impatto su un miliardo di persone);
* perché l'ingegnere del software è obbligato a proteggere gli interessi della società;
* quali altri obblighi etici dovrebbero rispettare gli ingegneri del software;
* come possono gli ingegneri del software essere all'altezza di standard etici;
* quale è lo scopo finale di una vita etica nell'ingegneria del software;
* quale è il codice deontologico per l'ingegneria del software.

La riflessione su etica e ingegneria (non solo sul software ma in generale) ha avuto un punto di svolta dopo le metà degli anni 80 quando uno shuttle è esploso in volo. Fu chiamato il fisico Richard Feynman a capo di una commissione per capire cosa non avesse funzionato. Infine si trovarono una serie di problemi di natura etica: in una serie di passaggi non erano state comunicate certe scelte sbagliate che poi hanno portato all'esplosione dello shuttle (alla fine erano delle guarnizioni di gomma sbagliate).

####Domande per analizzare gli aspetti etici della tecnologia
Le domande da porsi per analizzare gli aspetti etici della tecnologia sono state raccolte da tre fonti diverse.

#####Le domande di Neil Postman
Neil Postman (1931-2003) ha scritto dei libri molto noti sulla tecnologia (“Tecnopoli”) e sull'educazione. Nell'ultimo libro che ha scritto (Fonte: "Come sopravvivere al futuro") sono contenute le seguenti domande per analizzare l'etica di soluzioni tecnologiche:

1. Qual e` il problema che la tecnologia si prefigge di risolvere?
  
2. Di chi e` il problema?
  
3. Quali istituzioni e quali persone potrebbero essere colpite/danneggiate più seriamente dalla soluzione tecnologica – chiedersi in anticipo delle conseguenze e degli effetti collaterali. Esempio concreto: c'è bisogno di fonti di notizie attendibili e indipendenti per avere una democrazia funzionante. Uno specifico sviluppo tecnologico, cioè Internet basato sulla pubblicità, sta mettendo in crisi il giornalismo. Se ciò mettesse in crisi il giornalismo classico (non basato sull'ottenere il numero massimo di click), sarebbe un problema per l'intera democrazia. Cosa si dovrebbe fare in questo caso? Sussidiare i giornali con soldi pubblici?  
4. Quali problemi possono sorgere se viene risolta la questione iniziale? Esempio: i dispositivi elettronici per essere prodotti necessitano di terre rare. Queste terre rare sono presenti nel Nord della Cina (il 90% sono prodotte lì), le zone in cui vengono estratte sono seriamente compromesse dal punto di vista ambientale (senza parlare dei lavoratori schiavi). Quando usiamo i nostri dispositivi elettronici dovremmo essere consapevole del danno ambientale e umano che hanno causato e bisognerebbe porseli anche quando la loro vita finisce e vengono buttati.
  
5. Quali istituzioni e classi potrebbero acquisire speciali poteri economici e sociali a causa di questo cambio tecnologico?
  
6. Queste nuove tecnologie obbligano modificazioni del linguaggio e cosa si guadagna o si perde da tali cambiamenti?  

Due domante aggiuntive a quelle di Postman da un blog (Fonte:https://librarianshipwreck.wordpress.com/2014/01/13/technology-does-not-stay-new-for-long-another-question-for-neil-postman/)

7. Cosa succede quando si rompe con una pietra un oggetto tecnologico? E' riparabile? Ultimamente c'è la convenienza economica a buttare oggetti piuttosto che riparlali a causa di scelte produttive guidate da interessi economici.
8. Cosa succederà e chi sarà colpito quando una nuova tecnologia diventa una vecchia tecnologia? Quando la tecnologia diventa vecchia cosa succede? Ad esempio ora come ora i dispositivi elettronici obsoleti vanno ad ingrandire le discariche di rifiuti elettronici in Africa o Latino America

##### Le 76 ragionevoli domande di Jacques Ellul
Un pensatore che ha molto riflettuto su queste cose è Jacques Ellul (1912-1994), ha insegnato a Bordeaux in Francia ed è anche molto noto negli Stati Uniti. Ha scritto due voci enciclopediche sull'enciclopedia Treccani (nell'80 e nell'84), tra cui quella sulla propaganda. Ha scritto diversi saggi sulla “società tencologica” e ha cercato di raccogliere tutte le domande etiche sulla tecnologia arrivando a comporre 76 domande divise 9 sezioni:

Ecologia:
* Quali sono gli effetti sulla salute del pianeta e della persona?
* Preserva o distrugge la biodiversità?
* Preserva o riduce l'integrità dell'ecosistema?
* Quali sono i suoi effetti sul territorio?
* Quali sono i suoi effetti sulla vita degli animali selvaggi?
* Quanti e quali tipi di rifiuti genera?
* Ha in se` dei principi di design ecologico?
* Rompe i legami di rinnovamento fra la natura e l'uomo?
* Preserva o riduce la diversità culturale?
* Quali sono i suoi effetti complessivi, la sua ecologia?

Società:
* Serve la comunità?
* Da` potere ai membri della comunità?
* Come modifica la percezione dei nostri bisogni?
* E` in contraddizione con la creazione di un'economia umana e comunitaria?
* Quali sono i suoi effetti sulle relazioni?
 ad esempio ai giorni nostri ci sono molti studi sugli effetti degli smartphone sulle nostre relazioni
* Lede la convivialità?
* Demolisce le fondamenta delle forme di comunicazione tradizionale?
* Come influenza il nostro modo di vedere e fare esperienza del mondo?
* Promuove una diversa forma di conoscenza?
* Viene costruita in prospettiva del rinnovo delle tradizionali forme di conoscenza o ne contribuisce?
* Contribuisce alle relazioni o alle conoscenze pratiche?
* Ridefinisce la realtà troppo profondamente?
 ad esempio i vari media hanno un potere molto forte in questo ambito
* Cancella il senso di storia e tempo?
* Ci sono possibili fattori di dipendenza?
 ad esempio dai social network, dagli smartphone ecc.

Praxis:
* Cosa fa?
* Chi ne beneficia?
* Qual e` il suo scopo?
* Dove e` stato prodotto?
* Dove e` utilizzato?
* Dove bisogna recarsi quando e` rotto o obsoleto?
* Quanto e` costoso?
* Puo` essere riparato?
* Da una persona comune?

Morale:
* Quali valori promuove?
* Chi beneficia del suo uso?
* Quali sono i suoi effetti oltre i benefici dell'individuo?
* Cosa si perde durante il suo utilizzo?
* Quali sono i suoi effetti sulle classi meno avvantaggiate?
  ad es con la rivoluzione digitale i cittadini di serie b lo diventano ancora di più

Etica:
* Quanto e` complicato da usare?
* Cosa ci permette di ignorare?
* Per quale misura allontana l'agente dall'effetto?
* Possiamo assumere responsabilità personali o civili per i suoi effetti?
* I suoi effetti essere possono venire eliminati?
* Di quali tecnologie necessita` per il suo corretto funzionamento?
 Ad esempio i dispositivi elettronici richiedono elettricità
* Quali comportamenti futuri può rendere realizzabili?
* Quali altri avanzamenti tecnologici può rendere avverabili?
* Altera il nostro senso del tempo e la nostra relazioni sociali conducendoci al nichilismo?

Vocazioni:
* Qual e` il suo impatto sull'artigianato?
* Riduce, azzera o favorisce la creatività?
* E` la tecnologia meno invadente per l'obbiettivo?
* Sostituisce o aiuta gli uomini e le loro mani?
* E` reattivo in un ambiente organico?
* Riduce o aumenta la qualità dei beni?
* Riduce o amplifica il significato del lavoro?

Metafisica:
* Su quali aspetti del proprio Io si riflette?
* Esprime amore?
* Esprime rabbia?
* Quali aspetti del nostro passato porta alla luce?
* Si fonda su una logica ciclica o lineare?

Politica:
* Concentra o distribuisce il potere?
 ad es l'ambito della produzione di energia (centrali nucleari vs auto-produzione tipo energia solare).
* Necessita o istituisce una conoscenza elitaria?
 ad es. il pc ha fatto in modo che l'elite dei tecnici dei computer scomparisse.
* E` totalitaria?
* Necessita di burocrazia per la propria perpetuazione?
* Di quali benefici legali ha bisogno?
* Lede l'autorità tradizionale morale?
* Necessita di difesa militare?
* Come influenza il settore militare e il campo di battaglia?
* Ha un effetto massificante?
* Risponde alla logica della creazione di un'economia globale?
* Aumenta il potere nelle mani delle corporazione sovrastatali?
* Di quale e quanto capitale necessita?

Estetica:
* E` brutto?
* E` fonte di bruttezza?
* Che rumore fa?
* A quale ritmo ci costringe?
* Come influenza la qualità della vita (distintamente dai canoni tradizionali)?

##### Altre 41 domande
* What sort of person will the use of this technology make of me?
* What habits will the use of this technology instill?
* How will the use of this technology affect my experience of time?
* How will the use of this technology affect my experience of
 place?
* How will the use of this technology affect how I relate to other
 people?
* How will the use of this technology affect how I relate to the
 world around me?
* What practices will the use of this technology cultivate?
* What practices will the use of this technology displace?
* What will the use of this technology encourage me to notice?
* What will the use of this technology encourage me to ignore? 
* What was required of other human beings so that I might be
 able to use this technology?
* What was required of other creatures so that I might be able to
 use this technology?
* What was required of the earth so that I might be able to use
 this technology?  
* Does the use of this technology bring me joy?
* Does the use of this technology arouse anxiety?
* How does this technology empower me? At whose expense?
* What feelings does the use of this technology generate in me
 toward others?  
* Can I imagine living without this technology? Why, or why not?
* How does this technology encourage me to allocate my time? 
* Could the resources used to acquire and use this technology
 be better deployed?
* Does this technology automate or outsource labor or
 responsibilities that are morally essential?
* What desires does the use of this technology generate?
* What desires does the use of this technology dissipate?
* What possibilities for action does this technology present? Is it
 good that these actions are now possible?
* What possibilities for action does this technology foreclose? Is
 it good that these actions are no longer possible?
* How does the use of this technology shape my vision of a good
 life?
* What limits does the use of this technology impose upon me?
* What limits does my use of this technology impose upon others 
* What does my use of this technology require of others who
 would (or must) interact with me?
* What assumptions about the world does the use of this
 technology tacitly encourage?
* What knowledge has the use of this technology disclosed to me about
 myself? 
* What knowledge has the use of this technology disclosed to me about
 others? Is it good to have this knowledge?
* What are the potential harms to myself, others, or the world that might result
 from my use of this technology?
* Upon what systems, technical or human, does my use of this technology
 depend? Are these systems just?
* Does my use of this technology encourage me to view others as a means to
 an end?
* Does using this technology require me to think more or less?
* What would the world be like if everyone used this technology exactly as I
 use it?
* What risks will my use of this technology entail for others? Have they
consented?
* Can the consequences of my use of this technology be undone? Can I live
with those consequences?
* Does my use of this technology make it easier to live as if I had no
responsibilities toward my neighbor?
* Can I be held responsible for the actions which this technology empowers?
Would I feel better if I couldn’t?

(fonte: http://thefrailestthing.com/2014/11/29/do-artifacts-have-ethics/)


#####Esempio su Facebook
potrebbe essere interessante porci alcune di queste domande per le tecnologie che si usano tutti i giorni, ad esempio per Facebook.

######Domande di Postman:

1. *Qual e` il problema che la tecnologia si prefigge di risolvere?* C'erano già soluzioni esistenti per risolvere problemi sociali, ha dato una nuova (e migliore, o più apprezzata) soluzione a problemi che erano già affrontati da altre tecnologie.  
2. *Di chi era il problema?* All'inizio di soli studenti, comunque generalizzabile a tutte le persone (troll: ha anche risolto il problema per le agenzie di intelligence, ora volontariamente diamo informazioni che prima erano difficili da raccogliere).  
3. *Quali istituzioni e quali persone potrebbero essere colpite più seriamente dalla soluzione tecnologica? Quali danni può causare?* Facebook è fonte di cattura di attenzione molto spinto - sottrae tempo di osservazione dalla televisione, nonché alla scuola e alla Chiesa ,ma anche ai giornali - ad es ci porta a leggere notizie a spizzichi soltanto nel *newsfeed* di Facebook.  
4. *Quali problemi possono sorgere se risolviamo la questione iniziale?* Dà dipendenza, è usato per conoscere e farsi conoscere - mille problemi tra cui anche gli *stalker* e l'incoraggiamento al narcisismo.  
5. *Quali istituzioni e classi potrebbero acquisire speciali poteri economici e sociali a causa di questo cambio tecnologico?* Potere economico e politico speciale a causa di FB. FB potrebbe influenzare la percezione di certi fenomeni, l'algoritmo di Facebook ottimizza la probabilità che noi clicchiamo su certe pubblicità scegliendo post di nostri amici ad hoc. Ad esempio con certi esperimenti (dicendo di andare a votare) FB ha indotto a votare cittadini americani e pare che ciò abbia portato più voti ai democratici (giovani che usano FB sono tendenzialmente più dem in questo periodo storico). Oppure ha anche fatto in modo di cambiare l'umore di persone cambiando newsfeed di migliaia di utenti. Inoltre questo potere può essere ceduto da FB ad altri. FB potrebbe fare uno studio demografico per l'impiego (ciò che fa LinkedIn per missione principale).  
In campo assicurativo: le assicurazioni da 200 anni sono le principali consumatrici di dati - ora possono conoscere il nostro stile di vita - con Apple watch avranno anche il dato grezzo sui battiti cardiaci.  
6. *Queste nuove tecnologie obbligano modificazioni del linguaggio e cosa si guadagna o si perde da tali cambiamenti?* Portano a un cambio nel linguaggio: testi corti, immagini.  
7. *Cosa succede quando si rompe con una pietra questo oggetto tecnologico?* Non si applica visto che Facebook è un software.  
8. *Cosa succederà e chi sarà colpito quando una nuova tecnologia diventa una vecchia tecnologia?* Non si applica visto che Facebook è un software. 

######Domande politiche di Ellul: 

* *Concentra o equalizza il potere?* Ci consente di avere un'immagine pubblica decisa da noi, quindi lo da un certo punto di vista lo equalizza, ma lo concentra allo stesso tempo visto che i dati sono 
* *Necessita o istituisce una conoscenza elitaria?* NO
* *E` totalitaria?* Qualche anno fa su Facebook c'è stato un tentativo democratico per modificare la privacy, pochissima gente ha votato, l'esperimento non è più stato provato. La concezione che FB sia un servizio privato incomincia a vacillare, ci sono 1.4 miliardi di persone, ci sono anche diversi professionisti, aziende e o politici che hanno una pagina su FB. Se questa pagina viene chiusa ne deriva un danno concreto. L'azione unilaterale di FB che chiude un gruppo senza spiegazioni riguarda diritti civili e economici (es chiudono pagina di un attività commerciale). Sono scelte "totalitarie", la democrazia diretta non funziona su FB, ci vorrebbe democrazia rappresentativa. In questo caso la discussione pubblico-privato viene messa in discussione.
* *Necessita di burocrazia per la propria perpetuazione?* No
* *Di quali benefici legali ha bisogno?* Non si applica
* *Lede l'autorità tradizionale morale?* No
* *Necessita di difesa militare?* No
* *Come influenza il settore militare e il campo di battaglia?* In senso lato sì, posizione di ogni persona in ogni momento e da un punto di vista propagandistico anche.
* *Ha un effetto massificante?* Sì
* *Aumenta il potere nelle mani delle corporazione sovrastatali?* Sì, è una forza economica e c'è un mercato Facebook unico in tutto il mondo.
* *Di quale e quanto capitale necessita?* Capitale richiesto iniziale bassissimo. Quanti soldi ci vorrebbero per creare un competitor di FB? Moltissimi, a causa di: 1) *effetto di lockin*, difficile cambiare provider del servizio (ambito in cui intervengono i governi che potrebbero render esportabile il profilo) 2) economie di rete rendono più conveniente restare in una rete in cui ci sono tutti (concetto della massa critica e del monopolio naturale) 3) I dati accumulati: ad es Google ha 20 anni di storia di ricerche usate per costruire algoritmi ancora migliori - una nuova Google non avrebbe i dati per raffinare i propri algoritmi di ricerca. 

##Tecnologie della comunicazione – parte preliminare (pre-Internet) (lezione 8)

Questa sezione è suddivisa in due parti:

1. una prima parte fattuale in cui verranno trattate le tecnologie di comunicazione precedenti a internet;  
2. la seconda componente si basa su come interpretare l'interazione tra tecnologia e società basandosi su casi concreti ante internet.  

Questa parte preliminare fornisce gli strumenti per poi capire gli impatti di Internet.

Verranno trattate sopratutto le tecnologie elettriche, poiché la rivoluzione digitale si basa su di esse, tant'è che alcuni considerano la rivoluzione digitale semplicemente come un capitolo della più grande rivoluzione elettrica.

Verranno inoltre trattate le tecnologie fondamentali della comunicazione prima della scoperta dell'elettricità: la scrittura, il codex (o libri) e la stampa.
Principalmente per due motivi:
* parlando di Internet si parla a volte di valutare la rivoluzione digitale come la scoperta della stampa a caratteri mobili di Gutenberg (soprattutto negli ambienti legati alla Silicon Valley);
* Si trova spesso anche il confronto tra il digitale e l'invenzione scrittura, nel senso che gli effetti della rivoluzione digitale sono paragonabili in ampiezza all'invenzione della scrittura.

###La scrittura

####Cenni storici sulla scrittura
Per marcare numeri ci sono evidenze molto antiche che risalgono agli albori della civiltà. Per quanto riguarda la scrittura del linguaggio vero e proprio, è stata inventata almeno in Mesopotamia nel 3200 a.C dai Sumeri e indipendentemente nel 600 a.C in America Centrale. Pare che le successive forme di scrittura siano state influenzate mesopotamica, per esempio quella egiziana. Gli ideogrammi cinesi quasi sicuramente sono un'invenzione indipendente intorno al 1200 a.C, anche se l'idea della scrittura molto probabilmente era influenzata dalla scoperta sumerica.

####Reazioni all'invenzione della scrittura 
Nel Fedro di Platone (Ca. 340 a.C), vengono esposte alcuni dei concetti base del sistema platonico, quale la dottrina delle idee, inoltre si parla dell'invenzione della scrittura (che i greci attribuivano agli egiziani).

Nel passaggio sull'invenzione della scrittura (274 c-276 a), si trovano alcune frasi chiave sugli effetti della scrittura sulla società. Nell'introduzione Socrate parla del dialogo tra Theuth, inventore del calcolo e della scrittura e Tamus re dell'intero paese:

 […] Quando giunsero all’alfabeto: “Questa scienza, o re – disse Theuth – renderà gli  Egiziani più sapienti e arricchirà la loro memoria perché questa scoperta è una medicina per la sapienza e la memoria”. E il re rispose: “O ingegnosissimo Theuth, una cosa è la potenza creatrice di arti nuove, altra cosa è giudicare qual grado di danno e di utilità esse posseggano per coloro che le useranno. E così ora tu, per benevolenza verso l’alfabeto di cui sei [275 a] inventore, hai esposto il contrario del suo vero effetto. Perché esso ingenererà oblio nelle anime di chi lo imparerà: essi cesseranno di esercitarsi la memoria perché fidandosi dello scritto richiameranno le cose alla mente non più dall’interno di se stessi, ma dal di fuori, attraverso segni estranei: ciò che tu hai trovato non è una ricetta per la memoria ma per richiamare alla mente. Né tu offri vera sapienza ai tuoi scolari, ma ne dai solo l’apparenza perché essi, grazie a te, potendo avere notizie di molte cose senza insegnamento, si crederanno d’essere dottissimi, mentre per la maggior parte non sapranno nulla; con loro sarà [b] una sofferenza discorrere, imbottiti di opinioni invece che sapienti”.

In sostanza Theuth è convinto che scrittura non sia una ricetta per la memoria, bensì causerà oblio (ci si dimenticherà di cose perché tanto è tutto scritto), che è esattamente ciò che da anni si scrive su internet.

Il discorso continua poi con il dialogo tra Socrate e Fedro:
[…] Socrate – Dunque chi crede di poter tramandare un’arte affidandola all’alfabeto e chi a sua volta l’accoglie supponendo che dallo scritto si possa trarre qualcosa di preciso e di permanente, deve esser pieno d’una grande ingenuità, e deve ignorare assolutamente la profezia di Ammone se s’immagina che le parole scritte siano qualcosa di più [d] del rinfrescare la memoria a chi sa le cose di cui tratta lo scritto. Fedro – È giustissimo. Socrate – Perché vedi, o Fedro, la scrittura è in una strana condizione, simile veramente a quella della pittura. I prodotti cioè della pittura ci stanno davanti come se vivessero; ma se li interroghi, tengono un maestoso silenzio. Nello stesso modo si comportano le parole scritte: crederesti che potessero parlare quasi che avessero in mente qualcosa; ma se tu, volendo imparare, chiedi loro qualcosa di ciò che dicono esse ti manifestano una cosa sola e sempre la stessa. E una volta che sia messo in iscritto, ogni discorso arriva alle mani di tutti, tanto di chi l’intende tanto di chi non ci ha nulla [e] a che fare; né sa a chi gli convenga parlare e a chi no. Prevaricato ed offeso oltre ragione esso ha sempre bisogno che il padre gli venga in aiuto, perché esso da solo non può difendersi né aiutarsi.

Nella cultura classica l'interazione era principalmente orale. Per avere accesso agli scritti una volta prima veniva formati con interazione orale, poi si veniva dato accesso allo scritto e poi (in una specie di dottorato di ricerca) si potevano fare dei commentari allo scritto.

La critica di Socrate si basa sul fatto che il contenuto sia fisso e non si può adattare agli uditori (il contenuto è chiuso e statico), sulla pericolosità che il testo finisca in mano a gente che non lo capisce e sul fatto che non si possa interpellare l'autore per interpretare in modo corretto il testo.
Questo è uno degli esempi più antichi di una reazione critica a una tecnologia, che ha molta affinità con i discorsi che si sentono ai giorni nostri sugli smartphone, sui computer su Google ecc.

Questa critica allo scritto da parte di Socrate è ironicamente codificata in forma scritta da Platone che dimostra implicitamente di approvare la forma scritta come mezzo di comunicazione e di trasmissione.


####Un'ulteriore riflessione - Cosa si perde smettendo di scrivere a mano
Fino al 1860 per scrittura si intendeva scrittura a mano, per migliaia di anni si è scritto a mano. Ora dopo 150 anni c'è la discussione di non insegnare più ai bambini di scrivere a mano (in alcuni paesi tipo Finlandia).
Alcuni studiosi stanno cercando di capire i potenziali effetti di smettere di insegnare ai bambini di scrivere a mano e pare esserci una connessione tra sforzo fisico di scrivere/comporre e capacità di apprendere. Ci sarebbe un effetto cognitivo che induce a capire in modo più profondo il significato delle parole scrivendole a mano piuttosto che con una tastiera (fonte: “What’s Lost as Handwriting Fades”, Maria Konnikova,
 The New York Times, June 2, 2014.
http://www.nytimes.com/2014/06/03/science/whats-lost-as-handwriting-fades.html).

C'è inoltre un secondo studio che riguarda l'efficacia di prendere appunti a mano piuttosto che al computer (in ambito universitario). Sembrerebbe che scrivere a mano induca a una maggiore memorizzazione dei contenuti. La causa sembra essere che scrivendo a mano non si riesca ad andare alla velocità dell'oratore e a causa dello lo sforzo di sintetizzare i contenuti si memorizzino maggiormente le informazioni. (fonte:“A Learning Secret: Don’t Take Notes with a Laptop”,
Cindy May, Scientific American, June 3, 2014.
http://www.scientificamerican.com/article/a-learning-secret-don-t-take-notes-with-a-laptop/
)

####Il codex
Fino al I secolo d.C la scrittura era conservata in rotoli. Nel I secolo (ne parla anche Cesare) incomincia a diffondersi il codex, in cui è presente una rilegatura tra diversi fogli (innovazione del “formato libro”).

#####Processo di diffusione del codex
 - Fino al 1° secolo d.C., la scrittura era conservata su rotoli
 - Nel I secolo inizia a diffondersi il codex
 - Nel III secolo rotoli e codex sono circa pari
 - Nel VI secolo il codex è predominante (ci sono voluti 5
 secoli!)

Per questa innovazione tecnologica ci è voluto mezzo millennio per diventare predominante nonostante i numerosi vantaggi nell'usarlo

#####Vantaggi del codex
 - Accesso casuale
 (maggiore velocità di consultazione)  
 - Possibilità di scrivere su entrambi i lati
 (maggiore economicità e compattezza)  
 - Maggiore resistenza al tempo (grazie alla
 copertina)  
 - Maggiore facilità di organizzazione (grazie ai dorsi su cui si può scrivere il contenuto del libro)  

  Perla: i libri, attraverso i dorsi, mandano segnale nell'ambiente in cui uno vive influenzandoci, gli ebook e gli smartphone non mandano nessun segnale nell'ambiente in cui si vive, è tutto sepolto in una macchina

#####Costo del codex
Fino all'arrivo della stampa esistevano solo codex manoscritti di valore elevatissimo: Boccaccio ad esempio possedeva 32 manoscritti diversi dei quali trascritti da lui a mano; Petrarca, più benestante ne aveva circa 60 (aveva lasciato una veste di lana a Boccaccio in eredità così che potesse lavorare anche d'inverno); L'università di Oxford nel 1327 ha solo 22 libri (ed era già una università importante), nel 1447 ne aveva circa 600. Fino all'invenzione della stampa c'era un problema oggettivo di accesso alla conoscenza, il tempo per leggere un libro era limitato che poi qualcun altro doveva accedervi.

Il Cardinal Bessarione (1408-1472), bizantino venuto in Italia convertito al cattolicesimo (cercò di creare di nuovo l'unità delle Chiese), volendo preservare la cultura bizantina dopo la caduta di Costantinopoli raccolse circa 1000 volumi di cultura greca. Quando morì lasciò la biblioteca al duca di Montefeltro con l'ordine di portarli a Venezia. Divennero quindi nucleo fondante della biblioteca Marciana.

###La stampa
Nel 1455 a Magonza (Mainz) Johann Gutenberg (ri)inventa la stampa a caratteri mobili (già praticata in Cina-Corea dal 1234). Il punto fondamentale è che inventa i caratteri mobili singoli e riutilizzabili essendo fatti di una lega di metallo (le tecniche di stampa precedenti si basavano su xilografie in legno). Questi che venivano allineati a formare una pagina, inchiostrati e pressati su un foglio di carta o pergamena.

####Vantaggi della stampa
La stampa a caratteri mobili era alla sua invenzione più veloce di un paio di ordini di grandezza (x100) rispetto alla scrittura a mano dei libri.
Nel giro di 50 anni dall'invenzione della stampa si stamparono 30 mila titoli differenti per una tiratura totale di 12 milioni di copie. Venezia diventa una delle capitali
 del libro (negli anni ‘470 circa 1/8 dei libri stampati in Europa venivano da lì).
L'effetto sulla diffusione e sul prezzo dei libri (che si riduce dell'80%) è molto forte. Tuttavia ci sono volute due generazioni affinché l'innovazione di Gutenberg si diffondesse: gli amanuensi sono rimasti ancora in auge per decenni (e nel frattempo protestavano a Parigi contro questa innovazione).

####I primi editori
Il primo editore nel senso moderno del termine fu Aldo Manuzio. passato alla storia per la bellezza delle sue scritture.

L'idea di editore nel senso moderno del termine nasce dal fatto che aveva un logo e un motto (*festina lente* ovvero "affrettati con calma"). Apporta una serie di innovazioni al libro, inventa il libro tascabile (non più in formato manoscritto), è il primo ad usare il carattere corsivo (per cui ottiene un brevetto), inventa la forma moderna di virgola e l'uso del punto e virfo. Inoltre è il primo a fare uso della prefazione (un pezzo di testo scritto da un altro, non dall'autore, per introdurre il testo). 
Aldo Manuzia sceglieva i titoli da pubblicare, circa 130 in tutto (molti classici greci e di umanisti contemporanei) per una missione culturale e non puramente col fine di massimizzare il profitto.
(fonte: http://exhibits.lib.byu.edu/aldine/)

Nei libri di Manuzio inoltre è presente prima forma di tutela dello stampatore, sulla copertina sotto il logo viene infatti scritto "cum privilegio".
Tra gli altri meriti Manuzio ha pubblicato il primo libro stampato illustrato (si dice sia il più bello mai stampato).

####Reazioni all'invenzione della stampa

In una lettera di Niccolò Perotti (erudito umanista) indirizzata a Francesco Guarnerio e datata 1471 (20 anni dopo l'invenzione della stampa), esplicita il pensiero che si andava formando nella classe dirigente (come reazione alla nuova tecnologia) e scrive:

“Negli ultimi anni, mio caro Francesco, mi sono spesso
congratulato con l'età nostra, quasi avessimo ottenuto proprio
ora un dono grande, invero divino, con il nuovo tipo di scrittura
di recente giuntoci dalla Germania. **Vedevo infatti che un
uomo solo poteva stampare in un mese ciò che parecchi
amanuensi a stento avrebbero potuto portare a termine in
un anno**... Questo mi induceva a sperare che entro breve
tempo avremmo avuto una tale quantità di libri, **che non
sarebbe rimasta una sola opera che non ci si potesse
procurare per scarsità o mancanza di mezzi**... Ora tuttavia
- o fallacia dei pensieri umani! - vedo che le cose sono andate
ben diversamente da come speravo. Infatti, adesso che
chiunque è libero di stampare ciò che gli aggrada, sovente gli
uomini trascurano l'eccellenza, per scrivere, a puro fine di
divertimento, ciò che meglio sarebbe dimenticare, anzi
cancellare da tutti i libri. E anche quando scrivono cose
degne, le stravolgono e corrompono al punto che sarebbe di
gran lunga preferibile fare a meno di tali libri, anziché spedirli
in migliaia di copie in tutte le provincie del mondo, col rischio,
ahimè, di diffondere un così gran numero di menzogne.”

Da quanto c'è la scrittura ci sono i libri proibiti, ma ha sempre riguardato una fetta piccolissima della popolazione. Con la nascita della stampa nasce la censura, si dice che il primo a usarla sia stato un cardinale vicino a Magonza. 

Nasce una prima forma di censura nel 1543 nella Repubblica di Venezia dove il Consiglio dei
 Dieci affida agli Esecutori contro la Bestemmia il
 compito di sorvegliare l'editoria, con facoltà di
 multare chi stampava senza permesso.

Nel 1559 nasce la lista dei libri proibiti emanata dal Sant'Uffizio. All'inizio era un elenco di libri legati al protestantesimo, ma poi si allarga anche a libri con altri contenuti. Diventa un reato sia stampare che possedere i libri presenti nella lista.
L'indice dei libri proibiti verrà abolito ne 1966, nell'epoca del concilio vaticano II.

####Attualità - Libri vs ebook
Secondo uno studio, basato per ora su dati preliminari, sembrerebbe indicare gli studenti (delle scuole primarie e secondarie) in Inghilterra messi di fronte alla scelta del libro cartaceo o elettronico preferiscano i libri di carta agli ebook.

Si è provato a confrontare l'efficacia dello studio basato su un libro di testo cartaceo rispetto a un ebook. Sembra che il libro di carta permetta di memorizzare meglio le informazioni, ciò sarebbe dovuto al fatto che molte persone possiedano una memoria spaziale: in pratica ci si ricorda dove si trovano le informazioni. Sugli ebook lo spazio è sempre lo stesso e questo tipo di memoria non si potrebbe esercitare facilmente.

Siamo ancora all'inizi di questa tecnologia e tra qualche anno ci potrebbero essere ebook che non hanno presentano questi svantaggi. (fonte: “Perché la carta è meglio”, Roberto Casati, Il Sole 24 Ore
 (inserto “Domenica”), 19 aprile 2015.)

###La posta
Forme di trasmissione a distanza di pezzi di carta con sopra scrittura ci sono fin da prima dell'antichità.

La posta moderna intesa come sistema aperto al pubblico per inviare degli scritti, la corrispondenza, viene istituita nel 1516 da Enrico VII con l'istituzione “Master of the Posts” che però era solo per usi governativi. Carlo I nel 1635, apre al pubblico questo servizio che prende il nome di *Royal Mail*. 

Per i primi 200 anni I costi di spedizione sono sostenuti dal destinatario. A causa del sistema di pagamento si sviluppa in quegli anni un modo per trasmettere il messaggio al destinatario (basato su segni sulla busta) che poi avrebbe rifiutato la lettera per evitare i costi di spedizione. Solo successivamente nell'800, con l'invenzione del francobollo, pagherà il mittente. Il General post office viene creato ufficialmente durante la Restaurazione nel 1657 da Carlo II Stuart.

Come per la stampa, inventata la posta nasce il controllo della corrispondenza. Si nota già una sorta di pattern, come per la stampa, l'innovazione si diffonde e nel giro di poco tempo si crea una forma di controllo di questa innovazione. Viene istituita la *black room* nel Regno Unito (o Secret Office) e il Cabinet Noir di Luigi XIII a Parigi dove passano e vengono spiati certi tipi di corrispondenza. Per il caso inglese, questo ufficio venne creato praticamente all'inizio della posta e verrà scoperto dal pubblico a abolito solo nel 1742 con la maggior trasparenza dei bilanci di governo. Lo spionaggio (e censura) della corrispondenza privata, dopo essere decresciuta nell'800 con lo sviluppo dei diritti del uomo, tornerà poi in maniera massiccia durante la prima guerra mondiale.

###Primo schema interpretativo Tecnologia-Società (Yochai Benkler)
Questo primo schema ideato da uno dei più autorevoli pensatori sulla rivoluzione digitae, Yochai Benkler (Professore ad Harvard), autore del libro “la ricchezza delle reti” (fonte: the wealth of Networks – how social production transforms markets and freedom”, Yochai Benkler).

Per districare questo problema propone di analizzare questi aspetti:
1. tecnologia  
2. i costi  
3. il tipo di organizzazioni  
4. il tipo di relazioni sociali  
5. le forme istituzionali  

--- immagine: slide 18 aprile 2015 ---

####Il manoscritto – schema interpretativo Y.Benkler

1. Tecnologia - una persona lavora a lungo per stendere il manoscritto  
2. I costi - *low capital high labor*, basso capitale e elevato impiego di manodopera, ci vuole circa un anno per fare un libro  
3. Il tipo di organizzazione – copia dei libri effettuata dagli ordini monastici  
4. Gli effetti sulle relazioni sociali – di fatto si crea monopolio monastico sulla conoscenza, viene filtrato tutto, copiano solo ciò che ritengono importante.  
5. Le forme istituzionali - non esiste il copyright, è talmente faticoso copiare ed è talmente faticoso leggere che non c'era bisogno di questo tipo di controllo. Di fatto, almeno in Europa la Chiesa controlla la conoscenza  

--- immagine: slide 18 aprile 2015 ---

####La stampa 1455-1500– schema interpretativo Y.Benkler

Cosa succede con l'innovazione Gutenberg:  
1. Tecnologia - early print, incunaboli (libri dal 1455 al 1500).  
2. I costi - capitale medio: torchi, capitale non indifferente.  
3. Il tipo di organizzazione -  si crea un mercato di libri, siamo nel periodo dell'umanesimo. Si verificano le prime forme di investimento capitalistico.  
4. Effetto - Ginevra, Parigi, Venezia, Amsterdam diventano capitali della stampa. Viene stampato tutto ciò che vende (non solo più ciò che interessava ai monaci), letteratura erotica ed eretica comprese. Si espande l'alfabetizzazione a causa del protestantesimo, che permetteva sin da subito l'accesso alle Scritture, non direttamente dell'innovazione di Gutenberg (ciò ha causato un divario educativo rispetto al Sud Europa che continua oggi).   
5. Le forme istituzionali - Nasce il copyright (*Stationers' monopoly*) che fino a quel momento non esisteva. Incominciano ad esserci libri nelle varie lingue e non solo più in latino. Nasce il mecenatismo di chi fornisce I capitali per scrivere certe opere. Viene creato l'indice dei libri proibiti (censura).  

--- immagine: slide 18 aprile 2015 ---

Uno scriba ci metteva un anno a copiare un libro, una stampante un giorno. In 20 anni (1481-1501), 286 stampatori stampano 2 milioni di libri solo a Venezia.

####La stampa meccanizzata - schema interpretativo Y.Benkler
Nell'800 la stampa diventa meccanizzata, viene applicata alle macchine da stampaggio la forza vapore. Inizia quindi l'economia dell'informazione di tipo industriale. 

cosa succede:  
1. Tecnologia - abbiamo la stampa meccanica    
2. Costi – la stampa meccanica è una tecnologia a capitale elevato. Ci sono alti costi di start up, alti costi per mantenere la macchina, ma costo aggiuntivo (marginale) per stampare la n-esima copia è piccolissimo. Ciò crea la classica economia dei scala dell'industria. Nel giro di pochi anni per lanciare un quotidiano ci vogliono milioni di dollari. Nasce l'idea a NY degli spazi vuoti nei giornali per mantenersi con la pubblicità (nuovo modello di business).    
3. Il tipo di organizzazione – la produzione culturale si industrializza. Con l'incentivo di vendere pochi titoli ma tante copie il marketing diventa molto importante. C'è una progressiva professionalizzazione di chi lavora in questa industria.   
4. Effetto – Questi grossi investimenti pubblicitari e di risorse causano un consumo passivo di libri come conseguenza della volontà uniformare la domanda per vendere pochi titoli e tante copie.  
5. Le forme istituzionali – Progressivamente il copyright e i brevetti sono sempre più forti, maggiore libertà per la stampa, si crea un monopolio delle telecomunicazioni.  

###Il secondo modello per capire il cambiamento tecnologico – Brian Winston
(fonte: basato su “Media Technology and Society” di Brian Winston)
Il modello di Y.Benkler permetteva di capire l'impatto sulla società della oncologia. Questo modello si concentra sul processo di ideazione e sviluppo diffusione di queste innovazioni tecnologiche. Si focalizza su quali siano I presupposti e le varie fasi nel tempo delle innovazioni (dall'invenzione alla diffusione di massa).

Si parla in questo caso di tecnologie della comunicazione elettriche. La basa del diagramma di B.Winston è la conoscenza scientifica. La competenza scientifica è condizione necessaria ma non sufficiente per l'innovazione. Le equazioni di Maxwell non introducono la radio, potranno passare 10,50, 100 anni dall'invenzione della radio di Marconi. Tra le equazioni di Maxwelll e la radio c'è la sfera sociale. 

Una determinata scoperta scientifica con risvolti tecnologici può creare un innovazione che può o non può vedere la luce, può prendere una forma o un'altra in dipendenza dal contesto sociale.

Nel diagramma di B.Winston da destra verso sinistra c'è l'asse del tempo.

Schema in generale:  

1. Ideazione - Creazione della conoscenza scientifica necessaria: prima di certi sviluppi scientifici, nessuno poteva pensare di trasmettere voce umana o imamgini a distanza. Per poterne parlare anche solo in astratto c'è bisogno della base scientifica o “ideazione” ("certo che potrebbe essere possibile fare x", "sulla base delle eq di Maxwell si potrebbe...").  

2. Trasformazione - Dall'ideazione alla pratica cioè la *trasformazione*. Si traduce l'idea in realtà, iniziano ad esserci i primi prototipi, si prova a vedere effettiva realizzabilità di una certa invenzione.  

3. Interesse sociale – Per passare dai prototipi alla vera e propria invenzione deve intervenire una specifica esigenza sociale. Può essere che per decenni un certo prototipo non venga usato da nessuno. Solo con l'esigenza sociale avviene l'invenzione. L'invenzione arriva quindi solo dopo un percorso lungo, le persone di cui ci si ricorda il nome sono quelle che trasformano un idea in un prodotto che soddisfa una determinata esigenza sociale, ad esempio: Bell con il telefono (o meucci?), Marconi con la radio. Ciò spiega anche il fatto che per ogni invenzione ci siano più di un inventore: nello stesso periodo diverse persone hanno prodotto diversi prototipi.  

4. “Legge” di soppressione del potenziale radicale - Questo è l'ultimo passaggio. B.Winston postula che queste tecnologie della comunicazione producano sempre una reazione. Rendendo possibili comunicazioni più veloci, riducendo le distanze, si verifica un minor controllo della società da parte del sistema politico e quindi presto o tardi c'è la reazione rivolta a controllare questa tecnologia. B.Winston la chiama *legge della soppressione del potenziale radicale della tecnologia*. La tecnologia è sovversiva e viene normalizzata (un po' come già avvenuto per stampa e posta con censura e controllo della posta).  

5. Diffusione - Infine la tecnologia è matura, si diffonde, ed è opportunamente controllata.
Ad esempio il telefono da sempre sarebbe potuto essere uno strumento di comunicazione da uno a molti (si sarebbero potuti far squillare 100 telefoni piuttosto che solo 1), poi è stato controllato per fare in modo che fosse solo da uno a uno. Anche per la televisione vale lo stesso discorso.  

--- immagine: slide 18 aprile 2015 ---

##Tecnologie della comunicazione (lezione 11)

###introduzione
Ci vogliono 50 anni prima che i libri stampati inizino ad essere belli quanto i libri scritti a mano (nonostante fossero monocromatici).
Da metà del 500 i manoscritti diventano una curiosità, una eccezione.
In precedenza ci vollero 500 anni affinché l'innovazione libro prendesse il sopravvento sul rotolo. Nel caso della stampa ci vogliono solo 100 anni affinché la tecnica di stampa divenga predominante.

Secondo il modello di B. Winston nasce prima la scienza, poi si passa all'idea con il conseguente sviluppo dei primi prototipi (ci si avvicina da scienza a tecnologia), ma ciò che fa fare il salto di qualità è una necessità sociale.

Per qualsiasi invenzione ci sono stati tantissimi inventori, tuttavia, per capacità imprenditoriale, per ingegno o per buona sorte, solo uno diventa l'inventore che viene ricordato.

Per ogni tecnologia c'è una fase fluida in cui vengo prodotti diversi protoripi che si basano su una setssa idea. Successivamente si afferma uno standard che rimarrà così anche in futuro. 

Oggi per internet siamo ancora nella fase abbastanza fluida in cui si può plasmare ancora e indirizzare la direzione che prenderà nel futuro per i nostri figli.
Un esempio è il telefono nel 1903 poteva essere uno a molti, poi si è effettuata la scelta di renderlo punto punto e così è rimasto fino ai tempi nostri.

###La telegrafia
Per telegrafia si intende la **trasmissione dei messaggi a distanza senza lo scambio di un supporto fisico**. Tutto ciò che si basa sull'elettromagnetismo è quindi telegrafia, tant'è che la radio all'inizio fu chiamata **telegrafo senza fili**.

	Il semaforo è telegrafia, il piccione viaggiatore no.  

Nel senso ampio del termine anche i segnali di fumo, i segnali ottici e le bandiere fanno tutti parte della telegrafia

####Storia e tecnologia della telegrafia
#####La telegrafia ottica
La telegrafia ottica fu usata fin dall'antichità, ad esempio per le torri saracene.
Nel 1792 in Francia, fu costruito un sistema di torri (inventato da Claude Chappe) distanti circa 30km una dall'altra per trasmettere segnali ottici. Questa rete di telegrafi ottici ebbe una certa importanza, la usò Napoleone nella sua campagna in Europa. 

Problemi del sistema che abbassavano l'efficienza (e quindi alzavano i costi): 
 - velocità di trasmissione: si comunicavano 2 parole al minuto (ok per i governi ma non per aziende cittadini)
 - funziona bene solo con buona visibilità (con bel tempo e buona visibilità)

#####Il telegrafo elettrico
Col passaggio al telegrafo elettrico all'inizio dell'Ottocento:
- si riesce ad avere un funzionamento 24 su 24 (rispetto alla telegrafia ottica)
- ci vuole infrastruttura di fili
- funziona in tutte le condizioni
- Aumenta la velocità di trasmissione a 30 parole al minuto
- costi ridotti di 30 volte

#####Tanti inventori una sola idea – la storia del telegrafo
Come per quasi tutte le tecnologie anche per il telegrafo si è passata per la cosiddetta fase liquida (prima che venisse determinato il c.d. *dominant design*), in cui l'idea di base era di poter comunicare a distanza senza lo scambio di un supporto fisico. 

In ordine cronologico le diverse invenzioni furono:
- 1804: Francisco Salva-Campillo inventa un telegrafo elettrochimico. E' un sistema composto da diversi fili in cui ogni filo rappresenta una lettera dell'alfabeto. Se  su un determinato filo viene fatta passare una bolla vuol dire che viene trasmessa una determinata lettera. Problema: è troppo costoso avere canali con 35 fili ed è difficile da implementare.  
- 1809: Samuel Thomas von Sömmering implementa una soluzione composta da telegrafi elettrochimici che usano molti fili in parallelo (fino a 35) per rappresentare lettere alfabeto latino e cifre numeriche.  
- 1832:fa la comparsa il primo telegrafo elettro-magnetico inventato da Pavel Schilling.  
- 1833: a Gottinga Gauss e Weber costruiscono il primo telegrafo per comunicazioni regolari tra l'Osservatorio e l'Istituto di Fisica (copre la distanza di circa 1Km). Utilizzano un alfabeto binario con inversione di corrente.
Il primo a usare e formalizzare un sistema binario fu Leibnitz, che tra le altre cose sviluppò l'aritmetica binaria. Intuì inoltre che sarebbe stato più affidabile costruirci una macchina sopra che avendo due stati sarebbe stata più stabile. Piccolo telegrafo ma funzionante  
- 1836: in Pennsylvania David Alder costruisce il primo telegrafo negli Stati Uniti ma non lo sviluppa in un sistema di pratico utilizzo.  
- 1837-1839: accade il salto di qualità. In Inghilterra il primo telegrafo commerciale viene sviluppato da William Fothergill e Charles Wheatstone. Brevettato ne 1837, dimostrato nello stesso anno a Londra. Viene usato per la prima volta commercialmente nel 1839 sulla Great Western Railway (21 km)  con lo scopo principale di favorire le **comunicazioni ferroviarie**. Se c'è un binario solo è fondamentale sapere dove si trovano i treni per gestire il traffico. Il telegrafo va a colmare questa necessità e a questo punto diventa una attività commerciale. In poco tempo l'uso del telegrafo è sempre più ampio. La necessità sociale per il telegrafo era quindi per necessità ferroviarie (vedi slide per dettagli)
- 1837: viene indipendentemente sviluppato e brevettato un telegrafo negli U.S.A da Samuel Morse che sviluppa anche il codice Morse. La prima dimostrazione pubblica avviene nel New Jersey (3km) nel gennaio del 1838.

Per quanto riguarda la vecchia tecnologia, i segnalatori ottici non si usano più dal 1880, quindi ci mettono 50 anni ad essere soppiantati dalla nuova tecnologia (il telegrafo elettrico).

Nei due decenni successivi c'è un rapido sviluppo su tutto il continente. Il 24 ottobre 1861 viene stabilita la connessione tra la costa Est e quella Ovest degli Stati Uniti, a causa di questa tecnologia si perde utilità del *Pony Express*.

#####Le prime volte del telegrafo
Già la segnalazione ottica era una rete di comunicazione, questa però è la prima rete elettrica per comunicare.

La prima rete si sviluppa dove c'è l'inventore (negli Stati Uniti), ma in questo caso è la prima volta che la tecnologia si espanda a macchia d'olio diventando prima nazionale poi internazionale e poi globale in breve tempo.

Per la prima volta ci sono importanti sussidi pubblici per la creazione della rete. Milioni di pali e uso del suolo, c'è bisogno di un permesso pubblico per poter tagliare gratuitamente alberi e usare suolo pubblico per stendere reti per il telegrafo. Negli Stati Uniti vengono erogati sussidi pubblici al privato per costruire le infrastrutture (in Europa saranno azioni intraprese direttamente dagli Stati senza intermediazione del privato).

Viene stabilita la comunicazione transatlantica nel 1866. Già prima, nel 1857 e nel 1858 viene provata la posa di un cavo transatlantico, che però funziona solo per pochi giorni. In quegli anni si sviluppano le teorie su come trasmettere a distanza le informazioni

Alla fine dell'800 viene stipulato il primo trattato internazionale per uso dei cavi.

L'Inghilterra si connette con L'India nel 1870, l'Australia 2 anni dopo e infine il cavo viene teso nel pacifico nel 1902 e il telegrafo arriva a coprire tutto il globo. 

####Impatto sociale del telegrafo
	Il telegrafo è stato l'Internet dell'era vittoriana, lo diciamo oggi per l'impatto sociale che ha avuto.

Prima del telegrafo, a parte per i segnalatori ottici, l'informazione viaggiava al massimo  alla velocità degli esseri umani o degli animali.
Nel 1870 vengono spediti 9 milioni di telegrammi negli USA in quegli anni si assiste anche a un enorme sviluppo economico tant'è che trenta anni dopo, nel 1900, si passa a 63 milioni di telegrammi scambiati solo negli USA.

Il primi utilizzi furono per **motivi commerciali**. Cioè poter madre il proprio catalogo prezzi, mandare offerte commerciali ecc. In quel periodo diventa possibile  sottoscrivere un contratto giuridicamente vincolante via telegrafo.
Solo successivamente verranno usati i telegrammi a scopo personale, ad esempio per avvertire che si è arrivati, per le condoglianze, per occasioni importanti della vita.

Il telegrafo ha avuto un forte **impatto sul giornalismo**. Molti giornali inglesi hanno il nome "telegraph" nel nome del giornale. Si potevano dare notizie nel giro di ore dall'altra parte del mondo e non più di giorni. Il linguaggio dei media si standardizza, l'informazione non gira solo più localmente ma si diffonde in tutto il globo. Viene adoperato un **linguaggio asettico e oggettivo**, senza usare termini non comprensibili facilmente.

In quel periodo si affermano modelli di business per i giornali, inoltre c'è qualcuno che aggrega le notizie e poi le rivende ai giornali. Vengono creati i cosiddetti *wire services*. Tra i primi ci furono Paul Reuters nel 1851 e anche AP *associated press* (associazione di giornalisti che si comunicano notizie tra di loro). Queste attività commerciali erano basate su informazioni che arrivavano via telegrafo. In Italia c'è l'ANSA che raccoglie notizie, chi è abbonato all'ANSA può avere notizie real time e pubblicarle.

Un'altra applicaizone immediata del telegrafo fu per ottenere le quotazioni di borsa. Le notizie in tempo reale venivano stampate su una strisciolina con tutte le quotazioni. La strisciolina è rimasta anche ai giorni nostri in certe emittenti TV che trasmettono news e che fanno vedere una strisciolina spesso in fondo allo schermo con le news in breve

####Il telegrafo – il contesto e le organizzazioni
Da un punto di vista storico la seconda metà dell'800 è molto importante. In quest'epoca ci sono state una serie di riforme tecnologiche che ancora oggi stanno plasmando il mondo. Nascono le grandi organizzazioni aziendali e le grandi burocrazie. Ci sono aziende che risalgono al Medioevo, tuttavia il termine azienda nella sua accezione organizzata nasce nella seconda metà dell'800.

Il telegrafo favorisce lo sviluppo di grande organizzazioni, prima non era possibile mantenerle e sostenerle nel tempo. Il telegrafo è la precondizione. Prima c'erano già gli eserciti ma non erano permanenti. Le organizzazioni permanenti sono concepibili soltanto se è possibile gestire il flusso di informazioni, senza non è possibile mantenere una coerenza interna.

Queste grosse organizzazioni sono spinte in avanti da una serie di innovazioni. Dall'inizio nel 1860 ci sono 36 mila brevetti dal 60 al 90 440 mila (il brevetto on sempre è un buon indice tuttavia una volta era molto più difficile ottenerlo quindi può essere un valido indicatore in questo contesto per misurare l'innovazione). Alcune sono: 
 - Gli edifici elevati. Prima con la costruzione di mattoni si potevano solo costruire edifici di 4-5 piani. Con tecnologie costruttive più evolute e con il bisogno di far stare nello stesso luogo diverse persone per farle collaborare si affinano le costruzioni e si incominciano a costruire edifici in mattoni anche di 10 piani.
- Nasce il prototipo della macchina da scrivere. Era già sviluppata in Italia ma non commercializzata, la prima nasce quindi negli Stati Uniti: la *Sholes and Glidden*. La prima ad essere commercializzata è la *qwerty*, qwerty dall'ordine dei tasti. L'ordine dei tasti (che rimane ancora oggi sulle nostre tastiere) fu adottato affinché non si incrociassero le levette, è rimasta fino ai giorni nostri a causa della *path dependency* - si potrebbe innovare usando una configurazione più efficiente ma non avviene mai perché ormai la gente è abituata alle tastiere qwerty.
- Le calcolatrici, diventa possibile effettuare grandi moli di calcoli. Già nel 600 fu inventata la tavola dei logaritmi e fin dall'antichità si era consapevoli della noia e della difficoltà di fare calcoli, la calcolatrice risolve questa esigenza sociale. Queste calcolatrici sono state usate fino agli anni 80 del 900.
- Il telefono, inventato nel 1896. anche in questo caso all'inizio ne viene fatto un utilizzo puramente commerciale.
- Il motore a combustione interna, la pignone a Firenze, e poi la otto-langen nel 1863 in Germania
- la prima automobile ideata da Karl-Benz nel 1886.
- La ferrovia che si sviluppa nella seconda metà dell'800. Prima del 1871 c'erano circa 72000 km di binari, tra il 1871 e il 1900 ne vengono agigunti altri 272000
- L'utilizzo domestico dell'elettricità. Nel 1878 Edison brevetta la lampadina a filamento di carbonio. Le prime prove furono fatte con un filamento di bambù bruciato, il giapponese che la inventa poi crea la Nippon electric corporation (la NEC).

####Il telegrafo secondo il diagramma di B.Winston

--- immagine slide 27 del 29-04 ---

spinoff del telegrafo - il telefono che si vedeva come evoluzione del telegrafo anche la televisione si incominci a sviluppare in questo tempo, mandando immagini quali piantine e progetti per telegrafo con specifiche applicazioni.

###Gli inventori tedeschi e l'università Humboltiana
Nell'Ottocento diversi studiosi inventori di spicco studiarono in Germania, ciò è dovuto all'Università Humboltiana. Dopo l'invasione di Napoleone in Prussia Humbolt riforma l'istruzione in Germania dove la ricerca diventa la migliore al mondo [senti lezione per aggiunte].

###Il telefono

####Cronistoria del telefono
- 1667 Robert Hooke crea il telefono acustico (filo teso);  
- 1849 Antonio Meucci dimostra un dispositivo all'Avana (tuttavia non si sa se questo fosse solo elettromagnetico o avesse anche componenti chimici o acustici);  
- 1854: Meucci mostra un altro progetto a New York, ma non è chiaro cosa sia;  
- 1861: Johann Reis trasmette elettricamentela voce su una distanza di circa 110 metri;  
- 1864: Innocenzo Manzetti, per dare voce al suo automa musicale, inventa il telegrafo parlante. Se ne parla sui giornali ma non brevetta nulla;  
- 1865: Meucci legge di Manzetti e gli scrive senza risposta;  
- 1871: Meucci presenta una domanda di brevetto per un Telegrafo Sonoro ma non descrive un telefono elettromagnetico;  
- 1872: Il Professor Vanderwyde mostra il telefono di Reis a New York;  
- 1873-1875: Thomas Edison, Elisha gray e Graham Bell lavorano freneticamente al telefono per appropriarsi dei brevetti. Ciascuno riesce ad ottenere dei risultati parziali;  
- 14 febbraio 1876 alle 11:30 l'avvocato di Bell deposita all'Ufficio Brevetti la domanda di brevetto per il telefono (Elisha Gray arriva alle 13:30);  
- 7 marzo 1876 il brevetto US n. 174,465 viene concesso a Bell
- 10 marzo prima trasmissione di voce di "Mr Watson, come here"
- 10 agosto prima chiamata a lunga distanza (10km). La radio arriverà solo 20 anni dopo

Inventare secondo Edison era: 
	1% inspiration, 99% perspiration  
Nonostante l'importanza dell'idea e della creatività che si da oggi c'è comunque bisogno di persistenza e sudore (Perspiration = sudore).

	Per inventare la lampadina,
 Edison e i 
	suoi collaboratori provarono
 (si dice) 
	6.000 materiali diversi per il filamento,
	tra cui 1.200 diversi tipi di bambù (fonte:
	 https://threestepsoverjapan.wordpress.com/science/edison-and-japan/).
	 Il tipo di bambù alla fine prescelto
 è il bambù 
	madake, originario di
 Yawata (non lontano da Kyoto, Giappone).

####La prima rete telefonica
All'inizio Bell crea la prima rete a Boston e vende il servizio come “punto-punto”. Venivano installati I due telefoni e poi veniva teso un filo tra loro.

Esempio di utilizzo: Collegamento diretto tra fabbrica di fiammiferi e stazione dei pompieri oppure collegamento tra azienda e succursale oppure ancora collegamento tra villa e scuderia (romanzo di Camilleri sulla concezione del telefono). 

L'utilizzo di questa configurazione del telefono è molto limitato, il vero potenziale si concretizza quando tutti i telefoni incominciano ad essere collegati tra loro. Per fare ciò c'era bisongo di una tecnologia che gestisse gli scambi (gli *exchange*), cioè quelle macchine su cui lavorano delle donne in cui mettono degli spinotti. Ogni persona è collegata alla centrale che poi smista, prima a mano (mettendo gli spinotti manualmente), poi sempre più automaticamente e successivamente digitalmente (punto punto via stella)

–-immagine email JC –-

####il telefono – soppressione del potenziale radicale
Con l'invenzione di centrali telefoniche sempre più automatizzate era possibile sviluppare un telefono uno a molti invece che uno a uno. Ci furono diversi esperimenti, per un lungo periodo (decenni) chi vendeva telefoni, a parte applicazione business, cercò di dare una motivazione ai potenziali utenti per comprare il telefono, la gente semplicemente non capiva quale potesse essere l'utilità. Una applicazione per rendere il telefono appetibile fu trasmettere l'opera via telefono, cioè usare il telefono come uno a molti. Tuttavia non fu mai stata resa disponibile al singolo la possibilità di trasmettere (soppressione del potenziale radicale) a più di una persona. Con internet non è ancora successo ciò ma si potrebbe andare anche in questa direzione nel caso si applicasse la soppressione del potenziale radicale.

Il telefono puntava a entrara nelle case, ma la sua adozione fu lentissima, ancora all'inizio del 900, 30 anni dopo la sua invenzione, solo il 10% delle famiglie americane possedeva un telefono.

####L'effetto rete e il monopolio delle comunicazioni
Per la prima volta se ne parla con il telefono. L'effetto rete è quando in una rete il beneficio dei partecipanti alla rete cresce con il numero dei membri della rete stessa, più è grande la rete più grande è il beneficio dell'utente.

Esempio: se su Facebook fossi solo non avrebbe valore

Più una rete telefonica ha abbonati più è conveniente scegliere quella determinata rete. Con la telefonia questo effetto diventa assolutamente evidente.

Grazie alla sua invenzione, Bell detiene il monopolio per 20 anni (durata del brevetto) sullo sfruttamento commerciale del telefono. Quando scade il brevetto nascono centinaia di operatori.

Negli anni 10 e 20 del 900, le persone che volevano avere un telefono cercano di iscriversi ai provider con più utenti. I grandi provider quindi comprano aggressivamente quelli più piccoli per superare la *massa critica* di utenti per fare scattare l'effetto rete, creando di fatto un mercato tendente al monopolio (ora succede succede con Facebook e Google).

Il periodo di concorrenza tra I diversi fornitori del serviizo telefonico durò poco (in certe città si era arrivati a più di 20 operatori che non comunicavano tra loro). L'azienda di Bell, sfruttando le sue capacità già acquisite e tramite varie pratiche più o meno corrette diventò monopolista e acquisì tutti I concorrenti.

In Italia successe la stessa cosa. Si crearono diversi operatori privati, ma a fine anni 20 inizio 30 l'economia entrò in crisi insieme anche all'industria del telefono. Gli industriali italiani si rifiutarono (nei fatti) di aiutare l'azienda telefonica e il governo si trovò ad acquisire la SIP (Società Idroelettrica Piemontese) come conseguenza del disinteresse del capitalismo.

In Francia ed in Italia si creano dei monopoli pubblici, mentre negli Stati Uniti si crea il monopolio privato della AT&T che fino al suo smembramento negli anni Ottanta fu comunque sotto il controllo del governo (che gli impose ad esempio di spendere cifre elevate nella ricerca e sviluppo, rendendo di fatto famosi I Bell Labs)

####L'antitrust
Gli Stati Uniti sono I primi a sviluppare una sorta di anticorpo contro I monopoli.  Per evitare la concentrazione del potere economico, nasce la prima legge antitrust con lo Sherman Act del 1890. Lo Sherman Act viene applicato severamente fino agli anni 70 in diversi ambiti da quello ferroviario a quello petrolifero. Gli anni 50-60-70 sono quelli dei *robber barons* (e.g.: Rockfeller con I suoi giacimenti di petrolio - standard oil (SO), poi esso).
I robber barons vivevano in ambienti con molte pressioni, negli Stati Uniti c'era un grande sentimento democratico fino alla prima guerra mondiale, vennero quindi  costituite  diverse fondazioni dagli imprenditori per guadagnarsi la stima del pubblico. Ad esempio la fondazione Ford, la fondazione Carnegie (che finanziò migliaia di biblioteche pubbliche in tutta l'America), oppure l'università di Stanford (ricco ferroviere). Queste fondazioni fino ad oggi sono una fonte di finanziamento per tutta la ricerca su temi di vario tipo in tutti gli Stati Uniti.

####Le prime reazioni al telefono
Il telefono veniva visto come una scatola misteriosa che emetteva voci, quasi come magia mistica o follia, come dimostra questo estratto preso da (fonte:) “Comparative Diffusion of the Telephone and the World Wide Web: An Analysis of Rates of Adoption” di Chen e Crawston, 1997:

	“In the 1860s, people expected that a human  
	being's voice could be transmitted in distance  
	through different media but also believed that  
	human speech was sacred and should not be
  	carried by electricity. Thus, the very idea of the  
	telephone generated supernatural fear and
  	uneasiness for the public at large in the 1870s  
	[Brooks 1975] while others thought of the
  	telephone as a ridiculous and impractical toy.  
	During that era, people were not able to accept
  	the fact that a mysterious box could emit a
  	human voice when no one was there; and this
  	situation could only be explained by either
  	mystical magic or insanity”  

Gli esperti di marketing degli anni 70-80 credevano che il pubblico andasse educato tant'è che Bell spese molto in pubblicità mirate anche anche a convincere la gente che non era possibile prendere malattie con l'uso del telefono. Gli imprenditori telefonici nei primi anni cercarono anche di trovare degli usi alternativi per il telefono in modo da renderlo più attraente (ad esempio con la trasmissione in broadcast di notizie, concerti ecc.).

Alla fine il vero utilizzo che emerse fu quello per fare affari a distanza. Quando Una volta sdoganato in ambito lavorativo, il telefono iniziò a prendere piede anche per gli usi privati. Questo processo fu molto lento però (nel 1902 solo i 10% delle case aveva un telefono negli Stati Uniti).

####Il diagramma di B.Winston per il telefono

--- immagine slide 62 del 2015-04-29 ---

Vera necessità sociale era ltd inc: cioè business, azienda moderna, grossa organizzazione, beneficia dal telefono.
legge della soppressione del potenziale radicale. one to one system

####Le curve di adozione
varie curve di adozione messe a confronto in un immagine

--- immagine slide 63 del 2015-04-29 ---

###La radio
####Storia della radio
- 1875: Heinrichs Hertz prova che si può trasmettere elettricità a distanza usando le onde elettromagnetiche (basandosi sulle teorie di Maxwell
- 1892-95: tesla e altri inventori (Popov, Turpain, ecc) fanno altri esperimenti
- 1896: Guglielmo Marconi allora studente all'Università di Bologna, senza dare un contributo scientifico, ha capito che l'altezza dell'antenna era fondamentale per trasmettere a lunga distanza, riesce così a ricevere e trasmettere a 6 km di distanza. All'età di 22 anni capisce subito l'aspetto di business della sua scoperta, non è un grande scienziato ma un lungimirante imprenditore. Si rivolge al governo italiano ma viene ignorato, grazie alla sua madre inglese,va a Londra (l'Inghilterra in quegli anni è la capitale dell'impero britannico) e brevetta (brevetto che vale quasi ovunque visto che era così esteso il regno britannico). Prima di creare azienda ma dopo aver brevettato, si rivolge a un dirigente delle poste per commercializzare la sua idea e trovare la necessità sociale che intravede delle opportunità in ambito navale. Le navi allora comunicavano con segnali ottici e bandiere. 
La marina aveva sempre avuto un problema di comunicazione tra navi e tra nave e base a terra. Viene subito capito che la radio poteva essere fondamentale per la nautica. Inoltre in questi anni vengono costruite le prime corazzate, resistenti ma molto grosse e lente da manovrare. Le navi devono essere così lontane tra di loro che non sono più in contatto ottico e la radio diventa ancora più fondamentale (in quegli anni stavano costruendo tutti corazzate). 
Ottenuto l'interlocutore Marconi crea l'azienda monopolista che fornisce radio in ambito nautico. Fino alla prima guerra mondiale è Marconi il monopolista, dopo viene requisito il brevetto dal governo. Trasmette attraverso la manica  
- 1898: in parallelo Popov dimostra comunicazione via radio tra base navale e navi in mare  
- 1890: tra la Russia e la Finlandia si registra il primo salvataggio di una nave grazie alla radio.  
- 1891: si ripete la stessa storia del 1890 negli Stati Uniti.  
- 1901: Marconi trasmette la lettera S dall'Irlanda al Canada - per la curvatura terrestre non sarebbe possibile, è stato possibile grazie allo strato di ioni nell'atmosfera.  
- 1902: un articolo su Scientific America dal titolo: "Come costruire un efficiente apparato di telegrafia senza fili a basso costo" fa I modo che I primi amatori possano costruirsi la propria radio. Succederà la stessa cosa negli anni 70 dove si acquistavano i pezzi via posta per costruirsi un personal computer.

Nello spazio di una decina d'anni (1902-1912), fino alla prima guerra mondiale molti amatori sperimentano diverse cose, tutti sperimentavano e facevano ciò che volevano (analogia con Internet anni 80-90). Questa fase termina con la prima guerra mondiale (pericoloso interferire con trasmissione militari). Dal 1918 verrà creato l'impianto normativo per regolamentare le trasmissioni radiofoniche che rimarrà fino ai giorni nostri.

Inizialmente tutti pensano che la non riservatezza della radio sia un problema, la radio per sua natura infatti è *broadcast*. A un certo punto a qualcuno viene in mente che è possibile sfruttare questa comunicazione uno a molti pubblica, si riesuma la parola settecentesca "broadcast" cioè lanciare ampiamente (gesto del contadino per spargere i semi).

Tra le prime applicazioni pubbliche, nel 1906 alla vigilia di Natale qualcuno trasmette via radio sul Nord dell'Atlantico della musica. Nel 1912 subito prima della Prima Guerra Mondiale gli americani promulgano la prima legge, la Radio Act, in cui si limitano le frequenze utilizzabili e la potenza trasmissiva.

Nel 1912 affondò il Titanic. In molti dicono che in quegli anni c'era molta interferenza (tanti trasmettevano su bande poco selezionate) senza questa interferenza forse si sarebbe potuto evitare il disastro.

Nel 1920, si è capita l'utilità dell'informazione broadcast, nasce la prima stazione radiofonica negli Stati Uniti, viene trasmessa musica a fedeltà molto bassa e vengono trasmesse notizie.

####Modello di business della radio
In questi primi anni non si capisce il modello di business di una stazione radio. In America agli esordi le università adottarono la radio per trasmettere lezioni e si ha la credenza che la radio diventerà un servizio municipale (come le bande municipali). 

La radio Corporation of America crea la prima stazione radio seria, modello di business iniziale: chiunque vuole trasmettere qualcosa viene da noi per un'ora o un periodo di tempo paga e può trasmettere. Inizialmente si pensava che potessero essere interessati clienti come sindacati, chiese, governi, politici ecc. Questa idea avrebbe creato un sistema a due strati separati (un po' come internet oggi), chi trasmette e chi fornisce contenuti. Questo modello all'inizio non decolla, quindi incomincia a trasmettere il trasmettitore (chi possiede le apparecchiature). Il trasmettitore incomincia a diventare un produttore di contenuti. 

A questo punto però c'è un problema di modello di business, chi  paga i contenuti che vengono prodotti? La pubblicità. Vengono lasciati piccoli buchi in mezzo alla programmazione che ripagano il costo della produzione di contenuti (ora con la criptazione delle frequenze sono possibili modelli di business in cui paga l'utente).

Viene quindi adottato il modello di business che proprio a New York era stato adottato per i giornali.

In Europa il modello di business è diverso, esattamente come per il telefono la radio diventa un monopolio pubblico che esclude assolutamente la pubblicità (ancora oggi in alcuni casi come per la BBC). 

Sempre in questi anni la radio incomincia a ricever fortissime pressioni. Per riempire I buchi nella programmazione si vorrebbero trasmettere notizie via radio, ma l'industria precedente, cioè la stampa la reputano come concorrenza sleale. La BBC non poté trasmettere notizie per anni, nel frattempo le testate giornalistiche comprano le radio e le resistenze al cambiamento si attenuano.

nel 1926 negli USA viene votato il nuovo Radio Act. La discussione sul Radio Act è molto interessante poiché si nota come gli americani fossero già consapevoli che la avrebbe avuto un ruolo centrale nella democrazia e come questo strumento possa essere uno strumento di informazione e di propaganda molto efficace.

La prima guerra mondiale è il momento in cui viene inventata la propaganda moderna e gli americani sono molto avanti (tant'è che saranno ammirati anche da Hitler). Nel 1926 con il Radio Act, viene creata l'autorità indipendente per la regolazione delle trasmissioni radio, la FCC.


####Il diagramma di B.Winston per la radio

–-- immagine radio e sviluppo ---.
- competenza: equazione di maxwell, telefonia, telegrafia
- ideazione: Jungs 1872
Hertz Popov
- prototipi
- invenzione: marconi, e poi l'inventore della valvola fleming e valvola de forest
- Necessità sociale: iron lads (corazzate)
- Soppressione potenziale radicale: ostilità di industri precedenti (telegrafo, telefono, giornali) rallentano lo sviluppo e poi acquisendole ne controllano I contenuti e l'evoluzione del mercato della radiofonica
- Diffusione: comunicazioni transatlantica
- Spinoff: TV e successivamente cellulari

####La radio e I Bell labs
A inizio del 900 la Bell si prende una grossa paura, pensando che la radio possa soppiantare il telefono e pensano che si possano creare telefoni wireless portatili. Vengono quindi creati i Bell labs come reazione alla paura di essere schiacciati dall'innovazione.

###Effetti della radio (lezione 12)
Dopo la tragedia del Titanic e il Radio Act del 1926, si è già pienamente consci dell'impatto che avrà sulla società e sulla democrazia.
Negli Stati Uniti nasce un organo regolatore, l'FCC, la Federal Communcations Commission, che all'epoca si occupava solo della radio e ora anche di internet.

Nel 1919 negli USA, per atto del governo, la British Marconi Company diventa la Radio Corporation of America (RCA) che prende la forma di un monopolio privato.

####La radio e le poche frequenze di trasmissione
Fino al 1912 nessuna regola, chiunque può trasmettere come vuole alla potenza che vuole, poi con scuse anche pretestuose (anche grazie all'incidente del Titanic), tramite l'FCC, incominciano ad essere regolate le frequenze e le potenze di trasmissione.

Si crea una situazione in cui sono disponibili relativamente poche frequenze (la ragione ufficiale del numero basso di frequenze disbonibili, potenzialmente infinite, erano le interferenze), queste vengono trattate come un bene scarso, e come tale se ne occupa il governo. 

Le poche frequenze disponibili vengono concesse a qualcuno (non vendute perché è un bene comune). Non si può creare un mercato secondario e alle frequenze è associato uno specifico uso (trasmissione terrestre, trasmissione dati ecc.).
Questo modello da un enorme potere al governo che può decidere chi trasmette e chi no.

Con relativamente poche frequenze si creano dei grandi problemi di libertà di espressione. Solo alcuni possono trasmettere, perciò vengono create delle regole per garantire pluralismo di idee. Le compagnie private sono sottoposte a controllo, e far sentire le idee di tutti, rispettando decenza pubblica. Come al solito, in Europa si sceglie la via dei monopoli pubblici e dei canoni pagati dai cittadini (come modo per finanziare la radio).

####La radio e la propaganda
Negli anni '20-'30-'40 del 900 la radio riesce ad avere  un grande impatto sulla pubblica opinione e viene usato per la propaganda (soprattutto negli USA). Negli stati uniti come effetto della grande depressione il presidente Hoover viene cacciato e viene eletto Roosevelt che una volta a settimana parla in modo informale alla popolazione americana tramite il programma radiofonico "chiacchere al caminetto".

Nel regime nazista invece, la radio diventa uno dei mezzi di propaganda.
I mezzi usati dal regime nazista per la propaganta furono: 
- L'arte  
- bruciare i libri  
- gli sport  
- I rally  
- I film  
- I giornali  
- La musica  
- La radio  

Tra l'avvento del Nazismo e la Seconda Guerra Mondiale c'è un essplosione nella diffusione degli appare apparecchi radiofonici, che sono prodotti in massa e a poco prezzo (tant'è che il 70% della popolazione tedesca ne possederà una). 
Nel 1932 le radio in germania sono 4.5 milioni, nel 1938 vengono messi degli altoparlanti sui pali di molte città (anche alle stazioni dei bus). 
Nel 1942 in germania ci sono 16 milioni di radio, sono nei bar e nelle fabbriche. 
La popolazione è sempre sotto propaganda,che è intervallata anche da opera, musica e spettacoli.

Anche nel fascismo dopo un po' viene usata la radio come mezzo di propaganda, anche se il tasso di penetrazione è molto minore.

I Nazisti, inoltre si inventano, usando onde corte, la propaganda verso gli altri paesi, trasmettono infatti 24h/24 in dodici lingue diverse. Durante il Nazismo si arriva alla consapevolezza che la radio può essere uno strumento per cambiare la pubblica opinione,
Tant'è che Goebbels afferma che la radio è l'ottavo strumento di potere (il settimo è la stampa), “Non avremmo potuto prendere il potere, o usarlo nel
 modo in cui l’abbiamo usato, senza la radio”
 (fonte: http://research.calvin.edu/german-propaganda-archive/goeb56.htm). Hitler nel *Mein Kampf* parla di propaganda e non di radio).

###La soppressione del potenziale radicale per la radio
Nel caso della radio il potenziale radicale come si è soppresso oltre all'assetto normativo e di mercato?
 
1. Cause legali sull'invenzione della valvola termoionica di Fleming (pezzo chiave per il funzionamento della radio) fino allo scadere del brevetto nel 1922. Dopo lo scadere nel 22 la diffusione della radio decolla.
2. la "soppressione" della radio FM inventata nel 1933 (fino a quel momento solo radio modulata in ampiezza e non in frequenza). L'inventore della FM, Armstrong modula la frequenza, questa innovazione viene bloccata dalla RCA che era azienda per cui lavorava, la riteneva una innovazione per cui on si era ancora pronti (qualità altissima di trasmissione).

Anche i registratori a nastro di Armstrong furono bloccati dall'industria. 
Il registratore a nastro fu brevettato tra il 1914 e il 1922. AT&T lo vide come un pericolo e decise che non dovesse uscire quella tecnologia. Solo dopo la Seconda Guerra Mondiale diventerà di ampio utilizzo. Una delle motivazione per cui AT&T decise di non volere registratori sul mercato fu perché la maggioranza delle telefonate erano erotiche e c'era paura di un calo fiducia nel mezzo del telefono se le chiamate potessero essere registrate.

Il fatto che la radio fosse finanziata dalla pubblicità condizionò anche l'utilizzo della radio, non si facevano inchieste su chi comprava milioni di dollari di pubblicità.

##La Televisione (lezione 12)

###L'ideazione della televisione
Le invenzioni di base per il successivo sviluppo della TV furono diverse. La fase di ideazione si articolò come segue:  
- Nel 1878 il telectroscopo di Selencq (avvocato francese) inventò il telectroscopo è di base una matita che è in grado di fare disegni da una corrente trasmessa a distanza: telegrafia in facsimile
 (o telefotografia).  
- Nel 1884 Paul NipKow, uno studente di Berlino brevetta il telescopio elettrico (era elettromeccanico)  
- Il 16 giugno 1908 Campbell Swinton, l'uomo che fece parlare Marconi a Londra con il post Office, in una lettera a Nature descrive per la prima volta uno schema di televisione interamente elettronico (attraverso la modulazione di raggi catodici)
- Nel 1911 vengono poste le basi teoriche per la televisione sono complete, anche se le dimostrazioni sono ancora parziali.  
- Nel 1925 a Londra John Logie Baird esegue la prima dimostrazione pratica della trasmissione di immagini statiche via etere e nel 1926 di immagini in movimento.  
- Nel 1927 negli USA Phil Farnsworth sviluppa il primo sistema interamente elettronico, dimostrato alla stampa il 1° settembre 1928  
- Nel 1928 viene creata la prima “stazione” televisiva  

- Nel 1936 vengono messi in vendita i primi apparecchi e partono le prime trasmissioni della BBC. Anche il regime nazista inizia a farne un primo uso (tra 200 e 1000 dispositivi in tutta la Germania con sale con 40-400 posti).  

###La diffusione della televisione
La tecnologia è pronta già negli anni 30 ma non non si diffonde non decolla fino a anni 50.
Negli anni 30 è troppo presto, non si vuole frenare sviluppo radio, ci si stava appena assestando, avrebbe complicato lo scenario normativo (frequenze, problema degli standard), non è neanche ancora chiara l'esigenza sociale (perché dovremmo aver bisogno di un televisore?).
Per la radio ci fu stata l'esigenza sociale delle corazzate, per la televisione no. Negli anni '30 per convincere persone si sarebbe dovuta fare una grossa campagna di pubblicità (così come accadde per il telefono), non si fece, non si risolsero i problemi tecnici, non si standardizzò, sono si abbatterono i costi ecc.

L'esigenza sociale si manifesta negli usa solo alla fine della Seconda Guerra Mondiale, a causa di:
- fabbriche di elettronica da riconvertire (ad esempio quelle che producevano radar e componentistica da guerra)
;  
- posti di lavoro da assicurare dopo la guerra: non si volevano creare milioni di disoccupati per non creare nuovamente una grande disoccupazione come nel 20. 
- società dei consumi da sostenere: lavoro dignitoso con stipendi dignitosi che deve consumare. Si capisce subito che televisione può sostenere i consumi con la pubblicità

Dagli anni 50 in poi la televisione diventa cruciale nel formare l'opinione pubblica.

###La televisione come la radio
L'assetto normativo si configura come per la radio per la radio. Vengono concesse le frequenze ad un determinato attore con l'aggravante che per la TV vengono concesse ancora meno frequenze (con la solita scusa dell'interferenza).
 
Anche il modello di business viene copiato da quello della radio. I contenuti televisivi sono gratis e intervallati da pubblicità. Per i monopoli pubblici all'inizio non c'è la pubblicità ma è necessario pagare un canone.

###Evoluzioni tecnologiche della televisione
- anni 70: televisione a colori
- anni 80: videoregistratore
- anni 90: satellite
- anni 2010: HD

###Il diagramma di B.Winston per la televisione
--- immagine televisione slide 06-05-2015 ---
- Ideazione: Selencq 1878, Nipkow 1884, Campbell Swinton 1908.  
- Prototipi: Bidwell 1881, Rozing 1911, Baird/Jenkins 1925.  
- Invenzione: Marconi 1896, valvola di Fleming 1904, valvola di de forest 1906.  
- Necessità sociale: intrattenimento, occupazione dopo guerra, industria elettronica.  
- Soppressione del potenziale radicale: battaglia degli standard e problemi tecnici 1934-1948, “congelamento” del 1948-1952.  
- Spin-Off: Videotape e camcorder.  

##La storia del calcolo meccanico (lezione 12 - ospite: Prof. Losano)
<Introduzione prof Losano>

###le origini del calcolo meccanico
Charles Babbage, Inglese, matematico, meccanici e inventore si è occupato dei progressi tecnologici più concreti, tra cui le ferrovie.
Venuto in Piemonte per la linea ferroviaria Piemonte-Genova grazie all'interesse di Carlo Alberto
, il suo traduttore poi fonderà l'impresa di materiale rotabile ferroviario a Genova che poi è diventata la Ansaldo
. La macchina di Babbage non gli frutterà fortuna ma fu un precursore fondamentale della moderna macchina di calcolo.

Babbage è il punto di arrivo per la meccanica Greca classica e il punto di partenza per l'automatica moderna fino ad Internet.

####La meccanica greca
La meccanica che conosciamo noi con le ruote dentate nasce con i greci. I romani hanno apportato un grande sviluppo nella organizzazione statale, ma per quanto riguarda la tecnologia si sono attenuti all'eredità classica ricevuta dai greci. I quali avevano già realizzato una serie di strutture, anche se semplici, pe sollevare dell'acqua, per macchine teatrali e anche macchine che si muovono da sole, cioè gli automi, che avevano uno scopo puramente ludico e suscitavano meraviglia e stupore.

I greci elaborano i principi fondamentali della meccanica, della pneumatica e dell'idraulica. La loro cultura viene ereditata dal cosiddetto Ellenismo, cioè nella zona alessandrina (di Alessandria di Egitto). Ad Alessandria con la grande biblioteca viene quindi recepita tutta la cultura greca (tra cui la cultura tecnologica), fino a quando dopo 600 d.C decade tutta la cultura classica greca e romana. I depositari di questa cultura rimangono i cultori alessandrini dei testi greci e successivamente gli arabi che progressivamente fino all'anno 1000 occupano tutte le sponde del mediterraneo per giungere fino alla Spagna, che diventa sede della cultura fiorente araba, che a quel punto includeva anche il bagaglio culturale dell'idraulica, della meccanica e della pneumatica greca tradotta in arabo. 

Nel frattempo in Italia e in Grecia
 la decadenza porta a dimenticare i testi tecnologici greci. Gli originali dei testi meccanici pneumatici e idraulici sono quindi stati conservati via Spagna dagli arabi. 

####L'arrivo in Italia e in Europa della meccanica
Lentamente dall'Italia si è incominciato a capire che con la decadenza pre-rinascimentale della cultura classica, se si voleva ricostruire la tecnologia greca che si era progressivamente dimenticata, si doveva andare in Spagna. Incomincia una peregreinzazione dalla Lombardia verso Toledo, Gerardo da Cremona ad esempio va a Toledo e traduce i manuali di meccanica dall'arabo al latino. Gli arabi hanno conservato i fondamenti della meccanica moderna dando un gigantesco contributo alla meccanica moderna.

Una data fondamentale è il 1492 in cui avviene scoperta America, l'ultima cacciata degli arabi dalla penisola iberica (fine del califfato), e vengono cacciati li ebrei (quelli non convertiti).
Dopo la cacciata degli islamici avviene per effetto di “basculazione" che il popolo arabo si espande nei Balcani (creando la situazione che persiste tutt'oggi) fino ad arrivare alle porte di Vienna (movimento pre-post 600). 

Dal punto di vista tecnologico, la meccanica è stata salvata in modo curioso attraverso gli arabi e recuperata dalla nostra cultura in epoca rinascimentale. Nel frattempo quando gli arabi occupano Bisanzio molti eruditi che conoscevano la lingua greca (che in Italia ormai si era persa) e la meccanica scappano in Italia dove apportano un contributo fondamentale per la riscoperta di questa tecnologia.

innovazioni in : 
 - mulini
 - fabbriche di oggetti quotidiani
 - idraulica
 - macchine teatrali - Espressione *deus ex machina*: meccanismo teatrale per far calare la divinità dall'alto.

Da questi meccanismi diventano sempre più raffinati e allo stesso tempo nascono anche meccanismi per la misurazione del tempo.

Tornando agli arabi: gli arabi hanno fatto degli automi per effettuare misurazioni delle quantità. La loro medicina era molto avanti, svilupparono infatti macchine per misurare la quantità di sangue prelevato (flebotomia)
. Sono i primi a creare dei meccanismi per misurare.

####La misurazione del tempo
All'inizio la misurazione del tempo era poco precisa e ci si basava principalmente sul sole. Successivamente si passa alla clessidra, agli orologi ad acqua e agli orologi solari. La misurazione del tempo è quella in cui trova maggiore applicazione la meccanica ereditata dalla tradizione graco-classica e successivamente dagli arabi. Nel 600-700 si sviluppano gli orologi meccanici, si comincia ad applicare la meccanica a funzioni che prima venivano effettuati da altri strumenti meno precisi (quali la clessidra) e che non potevano garantire la continuità di funzionamento nel tempo.
 Con la necessità di creare meccanismi (e.g., ruote dentate) sempre più precisi inoltre viene innovata anche l'industria della produzione in cui si incomincia ad applicare la meccanica.


####Le prime macchine da calcolo
##### Dalla misurazione del tempo alle macchine da calcolo
Più la società si industrializza più il tempo diventa prezioso e bisogna misurarlo bene.
A partire dall'epoca rinascimentale fino al 700 i meccanismi per calcolare il tempo vengono affinati, il problema è che non c'è un motore per muoverli (la molla non c'era). Si pensava di regolare il tempo della comunità attraverso la religione, le campane che scandivano le giornate. Fino a Maria Teresa d'Austria (700 molto avanzato) le uniche fonti di ricchezza erano le terre coltivabili, i fondi urbani non venivano presi in considerazione. Tutti lavorando nei campi basavano le loro attività sui campanili (che erano mossi dai contrappesi).

Questo sistema a contrappeso influenzò anche i primi costruttori di macchine da calcolo (vedi macchina di Polemi da Padova).

#####Le macchine da calcolo e la religione
il problema dello sviluppo delle macchine da calcolo è legato anche alla religione. Come si arriva alla conclusione che un meccanismo possa regolare il tempo?
La funzione mentale del calcolo la può fare un meccanismo e sostanzialmente si cerca di imitare una funzione umana attraverso dei meccanismi. Per la religione, chi praticava l'attività di costruire macchine che imitavano attività umane compiva una blasfemia in quanto tentava di sostituirsi a Dio.

Nel momento in cui sono stati creati i primi automi (zoomorfi e non), immediatamente gli inventori sono stati accusati di stregoneria e alcune persone sono state condannate. Con le macchine da calcolo è avvenuta la stessa messa al bando. L'attività di riprodurre attraverso una macchina una attività/funzione che Dio aveva installato nell'uomo era considerata blasfemo.

#####i primi inventori delle macchine da calcolo
Le prime macchine da calcolo hanno ereditato la tecnica dagli orologi, specialmente dalla tecnologia di Germania e Svizzera che era molto avanzata.
in questo periodo Pascal e Leibniz tentano di costruire le prime macchine da calcolo.

#####Schickard e la religione
Schickard (prima di Leibniz e Pascal) ha costruito il primo calcolatore funzionante che svolgeva le 4 operazioni. Terminato il suo lavoro, la sua casa va a fuoco e pensa che sia stata l'attività divina per ammonirlo che stava facendo qualcosa di blasfemo. La componente religiosa, nonostante oggi sia difficile da percepire, in quel tempo ha avuto un influenza fortissima sull'evoluzione della tecnologia.

#####Leibnitz e la matematica binaria
Leibniz è l'ultimo dei geni universali, possiede una preparazione umanistica tecnica e tecnologica totale. Quando elabora la sua macchina da calcolo non pensa all'applicazione della matematica binaria, ma parallelamente la sviluppa, ma la tiene separata dal suo automa.

La matematica binaria è il connubio tra teologia e matematica.Per spiegare la matematica binaria, Leibnitz prepara una medaglia per lo stato di Hannover in cui scrive “Dio è 1, l'uomo è zero. Dio ha creato tutto dal nulla ecc.”. Dopodichè chiede a esperti in Europa a cosa potesse servire e riceve le idee più strane (per pesare i metalli preziosi.) L'idea più interessante proviene da un Gesuita missionario in Cina, che segnala a Leibniz il libro Icing (il testo oracolare cinese 
che i cinesi usano per la previsione del futuro). Secondo Midam, storico della tecnologia cinese, è stato il testo che ha provocato l'arretratezza tecnologica cinese che invece che svilupparsi secondo la direzione galileana si atteneva al principio oracolare.

L'Icing funziona con dei trigrammi, dei bastoncini e fondamentalmente si basa su un sistema binario. Leibniz pensa quindi che se fosse riuscito a dimostrare con la matematica binaria quale fosse il funzionamento dell'Icing avrebbe dimostrato la superiorità dell'Occidente rispetto all'Oriente e sarebbe riuscito a convertire i cinesi al cristianesimo.

Il 600 è l'epoca dei missionari gesuiti, portoghesi, che vanno a convertire i giapponesi ma ritornano loro convertiti al confucianesimo (la c.d. “polemica dei riti”). Tornarono a Roma proponendo di cambiare alcune cose della religione Cristiana e furono tutti richiamati in patria.

Leibniz quindi usò la sua macchina per fare calcoli ma sopratutto diede un contributo fondamentale per quello che si rivelerà essere la base delle future macchine da calcolo, cioè la matematica binaria.

#####Pascal e la pascalina
Sempre nell'era di Leibniz e Schickard, oprerano anche altre persone tra cui Pascal costruisce la sua prima macchina, la Pascalina. 

Il padre di Pascal, ministro delle finanze francese, doveva far grandi calcoli per entrate e uscite e suo figlio gli venne incontro per evitare che i calcoli fossi fatti interamente a mano. 

Nel calcolo della macchina di Pascal denari venivano calcolati in base 12, i franchi in base 20 (come richiedeva il sistema monetario di allora). Non c'era riporto dei risultati sulle operazioni successive, il programma era nella testa di chi operava la macchina (si segnava i risultati su un foglio di carta a parte), inoltre la macchina era azionata a mano.

#####Pronis,le tavole logaritmiche e Babbage
Dall'era Napoleonica, nell'Ottocento viene avviata la prima vera globalizzazione. Dall'Europa occidentale, al Giappone (dal 1868) all'America. A partire dall'inizio dell'Ottocento c'è un grande interesse da un lato per la navigazione dall'altro per guerre (sia interne all'Europa, sia coloniali). 

Per la navigazione e per i tiri di artiglieria le tavole logaritmiche erano fondamentali. Napoleone ne ordina il ricalcolo e affida il compito al matematico Pronis che pianifica il ricalcolo a mano. Per il ricalcolo delle tavole viene suddivisa l'attività intellettuale tra chi calcolava (divisi tra matematici che impostavano i calcoli, i matematici che si occupavano dei calcoli specifici e i calcolatori che effettuavano i lavori pratici), chi trascriveva e chi stampava. il problema di questa procedura erano gli errori: infatti le tavole erano soggette all'errore umano di chi calcolava, agli errori di trascrizione nel foglio da mandare al tipografo e agli errori di chi stampava.

Charles Babbage, occupandosi anche di astronomia, pubblicò un'errata, dell'errata, dell'errata del lavoro di Pronis. Il problema di Charles Babbage, che capisce che gli errori delle tavole logaritmiche erano dovuti anche dal processo, è duplice: vuole una macchina che faccia sequenza dei calcoli (non come il signore 700 che si segnava i calcoli lavorando con la pascalina), e che ci sia una stampa automatica (cioè una unità di uscita) in modo che l'umano non possa commettere errori di copiatura.

####La macchina di Babbage
Babbage è il punto di arrivo di questo processo, iniziato dalla meccanica classica greca. 
La precisione degli ingranaggi ai tempi di Babbage è altissima, manca solo l'invenzione di usare questi ingranaggi per fare qualcosa di più.

l'idea di Babbage è costruire una macchina che esegua una serie di operazioni (programmabile) su un numerio di variabili diverse (non di creare una macchina universale). Come si poteva dare a una macchina una serie di operazioni da compiere?

La soluzione di Babbage è quella di usare schede perforate (prende ispirazione  dal telaio di Jaquart). Riadatta una struttura già esistente e la ripropone in altro ambito, applica il telaio Jaquart alla macchina analitica in cui viene usato un nastro perforato per il suo funzionamento.

Nel 1840 Babbage espone i piani di questa macchina a Torino. L'accademia delle scienze di Torino era molto famosa, sia per Lagrange sia per altre sue funzioni tra cui quella di concedere i brevetti, ed era anche un modo per I borghesi per ascendere socialmente (I membri delle accademie delle scienze potevano essere eletti nel senato sabaudo).

Babbage espone a Torino per ottenere un avallo dall'accademia delle scienze di Torino da far valere a Londra e ottenere finanziamenti. Riceve una accoglienza piacevole da Carlo Alberto. 

Prandi, l'interprete di Babbage, parla con il generale Federico Menabrea che capisce l'importanza della macchina per calcolare tabelle logaritmiche giuste e scrive il primo trattato sulla macchina di Babbage in francese (pubblicato a Ginevra). Babbage non riuscì mai a scrivere un trattato sulla sua macchina.

La traduzione in Inglese del trattato di Menabrea, viene fatta da di Lady Lovedas (figlia di Lord Byron) che studiava matematica con De Morgan. Lady Lovedas traduce e commenta la macchina di Babbage, che grazie a ciò comincia a diffondersi. Nasce in questo modo l'idea che il calcolo meccanico possa essere guidato da una struttura che gli permetta di eseguire una sequenza di operazioni e non l'operazione singola (N.B. non si parla ancora di macchina universale). 

Delle due idee di Babbage una non viene realizzata, la stampante
Tuttavia quasi contemporaneamente a Babbage, due tipografi svedesi costruiscono la macchina analitica di Babbage e grazie alla loro esperienza, tramite punzoni creano uno stampo per del gesso che in sostanza sarà un timbro. A questo punto la via per l'elaboratore elettronico è aperta.

Il punto chiave di questo processo è Babbage, ma fino a che punto può essere considerato il padre dell'elaboratore elettronico?
Gli storici della scienza in senso stretto dicono che non si può considerare il padre di elaboratori moderni perché i computer sono totalmente diversi, anche se comunque ammettono che abbia fatto un bel salto.
Gli storici dell'elaborazione dicono che è uno dei padri degli elaboratori elettronici, tant'è che nel 1946, dopo la guerra mondiale, IBM brevetta alcune sue invenzioni, ma non riesce a farlo perché l'ufficio brevetti dice che non siano abbastanza originali in quanto troppo simili alla macchina di Babbage.

	Babbage -> meccanica -> elettromeccanica -> elettronica

####Le donne e il calcolo meccanico
Le donne sono quasi del tutto assenti dalla storia del calcolo meccanico, ma entrano di tutto diritto nella storia dell'elaboratore, soprattutto per quanto riguarda la programmazione, dopo la Seconda Guerra Mondiale.

C'è stata una svolta dopo l'attacco giapponese a Pearl Harbour alla fine della Seconda Guerra Mondiale. Non c'erano abbastanza uomini per le armi e la marina ha ammesso le donne nei servizi di terra. Grace Murray Hopper (a cui oggi è dedicato un cacciatorpediniere), fu una matematica che entrò nella marina e la informatzzò. 

####Necessità militari e grandi invenzioni – il calcolatore elettronico
Molte grandi invenzioni sono emerse a causa di necessità militari. Ad esempio il cronometro, la bomba atomica e l'elaboratore elettronico. Il calcolatore elettronico è stato costruito per effettuare i calcoli sulla bomba atomica.

##La logica e il calcolatore universale (Lezione 13)
Nei corsi di informatica si racconta frequentemente lo stato dell'arte, ma raramente si racconta di come ci si sia arrivati e perché ci si sia arrivati.

Nel libro "il calcolatore universale" di Martin Davis viene narrata la storia dell'elaboratore, partendo dalla sua prima “ideazione” da parte di Leibnitz, passando per gli studi matematici del 900 e arrivando alla macchina di Turing.

###La prima ideazione dell'elaboratore universale e la matematica binaria – Leibniz

Leibniz (1646-1716), tra le tante cose che studia, inizia a elaborare la matematica binaria, basata tutta su due simboli, 0 e 1, investiti di un significato teologico 1 è dio, lo 0 è l'uomo. 

Si possono fare tutte le operazioni con 0 e 1. Leibniz inoltre ha una diretta esperienza con macchine e calcolatori meccanici. Al contrario delle altre la sua macchina può effettuare anche moltiplicazioni e divisioni. 

La sua macchina viene anche usata alla fine dell'800 (audio).

Leibniz arriva anche a dire che una aritmetica binaria a due livelli dovrebbe rendere la costruzione di una macchina molto più semplice. Avendo solo gli stati on/off la possibilità di errore si sarebbe ridotta piuttosto che con ingranaggi a 10 livelli. Ciò è dato dal fatto che bisogna determinare solo se ci si trovi in uno stato di acceso o spento, anche se per l'uomo questo tipo di aritmetica è più difficile 

Leibniz ha una visione radicale, crede nella potenza della formalizzazione algebrica e si immagina come potrebbe essere il futuro se:

1. Potessimo liberarci dell'onere pesantissimo di fare calcoli (200 anni dopo Menabrea lo sapeva bene) e compie un ulteriore passo logico avanti. Consapevole che la calcolatrice può fare i calcoli, Leibniz pensa che se riuscissimo a rappresentare matematicamente e algebricamente il pensiero umano, ci potrebbe essere una macchina che ragiona automaticamente (passaggio dal calcolare al ragionare). In questo contesto viene introdotta la logica deduttiva. Inoltre Leibniz analizza i vantaggi del ragionare senza l'onere del calcolare (citazione 1 pag 27).

2. Fosse possibile catturare in maniera formale pensieri e ragionamento. Secondo Leibniz, formalizzando il pensiero sarebbe impossibile scrivere cose incoerenti. Per fare ciò bisognerebbe formalizzare l'intera conoscenza umana ed elaborarla tramite il *calculus razioniator*, il calcolo che ragiona, oppure l'algebra della logica. Per fare ciò secondo Leibniz servirebbero: 1) l'enciclopedia della conoscenza umana; 2) trovare il modo per trattare il pensero dal punto di vista logico; 3)uomini seri seduti intorno a un tavolo che possano formalizzare il pensiero, calcolarlo algebricamente e quindi ottenere un risultato sarà inoppugnabile.

Questa è la radice dell'**utopia tencocratica**: i problemi dell'umanità sono dovuti all'incoerenza dell'uomo, basterebbe "fare i calcoli giusti". 
Come molti sono consapevoli, ci sono diversi problemi che non si possono risolvere con i calcolatori elettronici. La tecnocrazia, tuttavia, è un concetto che è rinato dopo la II Guerra Mondiale e anche oggi continua a fiorire  (“per tutto c'è una soluzione tecnica”)

Leibniz compie un primo tentativo di matematizzare la logica di Aristotele (i sillogismi).

###George Boole e la logica
George Boole è conscio del fato che Leibniz avesse cercato di formalizzare il pensiero umano ma che non aveva concluso. 

Boole inizia a leggere fin da piccolo e si appassiona di libri, ma dato il loro costo, si appassiona in particolare di libri matematici in quanto duravano di più di un libro normale e così si specializzò. 

Boole è convinto dalla sua fede "Leibniziana" che sia possibile matematizzare i ragionamenti logici. Riprende gli studi di Leibniz e facendo un grosso passo avanti sviluppa l'algebra booleana, matematizza i ragionamenti tipo il sillogismo, e sfrutta il concetto di classi elaborato da Leibniz nella sua matematica. 

4. citazione 4: zxy animali bianchi dotati di corna (audio)

Boole arriva alla conclusione che l'algebra della logica sarebbe come l'algebra ordinaria se fosse limitata a soli due valori, 0 e 1. Si può limitare a patto che si reinterpretino gli 0 e gli 1, dove 0 è la classe che non contiene nulla e 1 è la classe che contiene tutti gli oggetti che si considerano. 

Il sistema di Boole abbraccia tutto Aristotele ma va ancora oltre riuscendo a dimostrare una volta per tutte che la deduzione logica poteva essere trattata come un ramo della matematica. Tutt'oggi la logica è trattata sia sotto il cappello della filosofia, che sotto quello della matematica.

###L'evoluzione della logica dopo Boole
Boole non fu un innovatore della logica, vennero tutti dopo di lui: tre grandi innovatori:
 1. Gottlob Frege: sistematizza le conoscenze dell'epoca.  
 2. Bertrand Russel: trova un problema nella sistematizzazione del lavoro di Frege e cerca di dimostrare la coerenza logica del sistema matematico, cercando di dare una base solida alla matematica.  
 3. Georg Cantor: fa uno studio sull'infinito - scopre un algoritmo sulla diagonale che diventa importante anche successivamente nell'informatica  
 4. David Hilbert (fine '800 inizio '900, forse il più grande matematico moderno): diventa l'esponente più visibile di coloro che cercano di dimostrare la coerenza logica della matematica. Nello stesso periodo sono molti gli scettici convinti che non si possa trovare una coerenza per l'intero sistema matematico. Hilbert adotta un approccio algoritmico per dimostrare la coerenza della matematica. Hilbert vuole dimostrare coerenza di Peano e dei numeri interi, da cui sarebbe seguita la coerenza dell'aritmetica dei numeri interi.  
 5. Gödel, dottorando contemporaneo a Hilbert, dimostra che ciò che vuole fare Hilbert è impossibile. Nel 1931,  Gödel dimostra, attraverso il suo secondo teorema di incompletezza, che l'aritmetica non poteva essere usata per dimostrare la propria consistenza, e di conseguenza neppure la consistenza di teorie più complesse. Quindi anche il Principia Mathematica (il libro di Russel) non poteva dimostrare la coerenza della matematica. Dimostra che: 1) la pura e semplice coerenza di un sistema non garantisce che ciò che in esso viene dimostrato sia vero; 2) che ci possono essere proposizioni vere ma non dimostrabili all'interno del sistema.  
 6. John von Neumann, l'unico che capisce ciò che dice Gödel. Dopo aver parlato con lui smette di occuparsi di logica matematica fino ad occuparsi 10 anni dopo dei calcolatori elettronici.  
 7. Alan Turing, anche lui si occupa dei problemi di Hilbert e si applica alla strada algoritmica di Hilbert (citazione 6, p100).  

Strada algoritmica di Hilbert: ci sono delle premesse e una conclusione vera o falsa. Hilbert vuole arrivare a una soluzione usando un algoritmo per verificare se la conclusione sia vera o falsa date le premesse. Seguendo una serie di passi vorrebbe dimostrare tutta la conoscenza umana (seguendo il pensiero di Leibniz). Anche allora c'era scetticismo per un approccio del genere, se si riuscisse  a farlo non ci sarebbero più matematici.

###Alan Turing e il calcolatore universale
Turing adotta l'approccio algoritmico di Hilbert, pensando a come funziona la mente umana. Inizia con il domandarsi come un bambino apprenda le addizioni. Arriva a dedurre che il processo di apprendimento è costituito da singoli passi relativamente semplici. L'attenzione del calcolatore (essere umano) può essere su uno o al massimo due dati. Affinché il calcolo non venga sbagliato una persona può limitarsi a poche operazioni base. Queste operazioni base, secondo il pensiero di Turing, possono essere eseguite da una macchina. L'algoritmo può andare avanti all'infinito senza mai rivelarci sì la conclusione sia vera, oppure falsa. Turing non dice che non esiste la coerenza della matematica ma semplicemente che la soluzione algoritmica cicla all'infinito nel cercarla.

Turing arriva a dedurre una ipotetica macchina che ha in memoria un risultato parziale che legge nuovi numeri e li aggiunge/sottrae (o compie altre operazioni) a ciò che è in memoria.

Macchina di Turing: dato lo stato x, legge y, dunque decide cosa fare dopo.

Immagina una persona che esegua questi passi elementari. La macchina scrive una informazione su una casella (su un nastro con caselle) e decide se spostarsi a destra o a sinistra. Gli algoritmi realizzabili e adattabili a questa struttura molto semplice sono moltissimi. Il fatto che sia semplice la rende facile da analizzare, ha molta potenza. Tuttavia, la macchina di Turing, per quanto potente va avanti all'infinito cercando alcune soluzioni. Uno di questi casi è proprio quello che sta cercando Hilbert, cioè nel cercare la coerenza della matematica.

Il passo subito successivo è la macchina universale di Turing. Viene fatta l'assunzione che le informazioni lette possano essere sia dati che istruzioni per la macchina stessa (comandi, ciò che si vuole che la macchina faccia, cioè il software). Superamento della concezione hardware e software.

A questo livello si è ancora in ambito scientifico matematico ed è solo teorico. Solo durante la II Guerra Mondiale si arriva a pensare che si possano tradurre in pratica le idee di Turing.
La macchina non può dimostrare la coerenza del sistema matematico, ma potenzialmente può fare molte altre cose. Ciò rappresenta sconfitta per la matematica, ma in contemporanea si apre una nuova prospettiva:

	tutto ciò che è algoritmicamente solubile è risolvibile con una macchina.

Pochi anni dopo in Inghilterra negli USA e in Germania vengono creati I primi prototipi di calcolatori universali su questa idea. L'esigenza sociale sociale del calcolatore universale smuove ingentissimi finanziamenti che permetto di traslare il concetto teorico in pratica. 

La prima esigenza sono i computi balistici,le donne (erano donne coloro che solitamente svolgevano i calcoli) non erano più in grado di sviluppare sufficienti tabelle balistiche data l'enorme esigenza durante la Guerra Mondiale.

Negli Stati Uniti viene creato il primo calcolatore elettronico per costruire la bomba atomica con il progetto Manhattan. L'esigenza sociale in Inghilterra fu quella crittografica.

##Il computer: macchine, tecnologie e società (Lezione 14)

###I primi calcolatori: dai prototipi alla necessità sociale
Alan Turing  dimostra che l’obiettivo di Hilbert (dimostrare la coerenza della matematica per via algoritmica) non era possibile e come corollario dimostra che una certa macchina ideale (la macchina di Turing) ha la potenza di calcolare tutto ciò che è calcolabile (cioè tutto ciò che è suddivisibile in algoritmi). 

La macchina ideale di Turing (è una macchina RISC) è caratterizzata da:
- istruzioni base molto semplici;  
- manipolazioni di pochi simboli alla volta;  
- output che dipende solo da input e dallo stato della macchina;  
- le istruzioni e i dati sono letti dall'input.

Tuttavia il passaggio da una idea brillante alla sua realizzazione non capita se non c'è una **necessità sociale** sociale. 

L'articolo di Turing ha un impatto teorico molto grande ma il fatto che lui abbia ideato una macchina ideale molto potente non vuol dire che si trasformi in macchina concreta. Nello stesso periodo stanno maturando l'idea di ciò che diventerà il calcolatore. 

Le prime soluzioni per creare una macchina universale sono ibride elettromeccaniche e poi elettroniche. 

La necessità sociale che porterà al loro sviluppo sarà la Guerra Mondiale. I primi prototipi nascono in:
- Germania per i progetti missilistici;
- UK per la decifrazione veloce della macchina tedesca “Enigma”;
- USA prima per calcolare le tabelle balistiche (lavoro svolto da giovani donne) e poi per lo sviluppo della bomba atomica.

####Germania
A guerra ampiamente iniziata, il giovane ingegnere Konrad Zuse, che già giocava con simil computer da piccolo, si fa notare dall'esercito nazista e inizia a sviluppare per loro macchine per computazioni balistiche.

Zuse tagliato fuori da ciò che sta capitando in UK e USA (quindi in totale isolamento e anche con relativamente poche risorse) progetta e completa una macchina che si chiama Z3. E' il primo computer programmabile della storia e fu terminata nel 1941.

Lo Z3 originale, elettromeccanico, viene distrutto in un bombardamento a Berlino e successivamente viene costruita una una replica funzionante disponibile al Deutsches Museum di Monaco di Baviera.

Al termine della guerra, a causa della devastazione della Germania, Zuse ci mette anni diversi anni completare il lavoro dell'evoluzione della Z3, nel 1949 termina la costruzione della Z4. 

Una delle conseguenze della sconfitta, oltre alla divisione in due della Germania (per renderla meno ostile), è che gli USA si impadroniscono di tutti i brevetti tedeschi.

####UK
Nel 1941 vengono create delle cosiddette "bombe", calcolatori elettro-meccanici per ridurree i tempi di crittoanalisi dei messaggi generati dai tedeschi con la macchina di cifratura “Enigma”. Non erano erano macchine general purpose ma furono costruite esclusivamente per diverse ipotesi di crittoanalisi.
#####Turing e la macchina per la crittoanalisi di Enigma
Alan Turing fu uno dei principali membri del gruppo che costruì le macchine per decrittare Enigma.

Inizialmente il loro gruppo ha poche risorse e incontra numerose difficoltà.
Decidono allora di violare le regole e scrivere direttamente al Primo Ministro Winston Churchill.

Winston Churchill, oltre al resto, è da sempre appassionato di scienza e tecnologia e capisce immediatamente la necessità di sostenere il lavoro di Turing, per cui ordina:
“AZIONE IMMEDIATA. Accertatevi che abbiano tutto quello che serve loro. Voglio essere tenuto personalmente informato.”

Nel 1944 viene completato il *Colossus* progettato per decifrare la macchina di cifratura tedesca *Lorenz*. I tempi di decrittazione scendono da settimane a poche ore e ne vengono costruite 10. Non si saprà nulla di Colossus fino agli anni 70, come del fatto che Turing e il suo gruppo sentirono direttamente Churchill.

La decrittazione dei messaggi tedeschi dona agli inglesi (e agli americani) un vantaggio militare enorme. Per il suo contributo, Alan Turing riceve da Re Giorgio IV la prestigiosa onorificenza dell’Order of the British Empire (OBE).
Venngono anche fatti alcuni Sacrifici per far scoprire di aver decruttati Enigma, ad esempio vengono sacrificate alcune navi e l'onorificenza a Turing si saprà solo a guerra terminata

	Negli Stati Uniti si inizia con elaborazione di numeri, calcoli veloci, in Gran Bretagna con l'elaborazione di simboli 

#####Turing dopo la guerra
Nel gennaio del 1952 Turing (che ha 39 anni) stabilisce un rapporto con un giovane, Arnold Murray. Pochi giorni dopo la sua casa viene svaligiata. Murray gli dice di conoscere chi è stato. Turing allora denuncia la persona. Durante le indagini, Turing ammette tranquillamente la sua omosessualità.

Purtroppo però in quegli anni in UK l’omosessualità è reato (‘gross indecency’).
Nel giro di poche settimane Turing viene condannato e costretto a scegliere tra la prigione e un trattamento ormonale (un estrogeno sintetico) della durata di un anno.

Turing sceglie il trattamento. Il trattamento lo rende impotente e gli
fa crescere il seno. Come conseguenza della condanna, Turing perde le credenziali per lavorare ai progetti di intelligence e gli USA gli negano l’ingresso nel paese.

Il 7 giugno 1954, all’età di 41 anni, si suicida col cianuro.

####USA
#####Mark 1 e ABC
Howard Aitken, professore di business a Harvard, odiava (come tanti prima di lui) fare calcoli a mano. Già nel 1937 ha idee per una macchina elettro-meccanica per
automatizzare i calcoli. Arriva a parlare con IBM e con la Marina

Con un contratto della Marina e un milione di dollari dall’Amm. Delegato di IBM (il leggendario Watson), Aitken nel 1939 inizia a costruire la sua macchina, che chiamerà la Harvard Mark 1.

Presentata al pubblico come “Cervello Robot” in un tribudio di luci, cavi e schede perforate, la Mark 1 impressiona tutti, ma non c’è ancora una vera ‘necessità sociale’, viene usata dalla IBM semplicemente come pubblicità, ma non aveva nessuno uso pratico.

Con lo scoppio della guerra si arriva alla crisi delle tavole balistiche e sorge il bisogno di calcolarle velocemente. La Marina americana ha interesse a calcolarle in maniera automatica. 

Nel 1940-2 viene ideato, progettato e costruito il primo computer elettronico allo State College of Iowa da John V. Atanasoff (un professore di fisica) e Clifford Berry. Fu chiamato l’Atanasoff-Berry Computer (ABC).

I creatori dovettero lottare per farsi riconoscere la primogenitura. Alla base di questa innovativa macchina digitaòe c'erano delle valvole (che venivano usate già dalle radio da 20 anni). 

#####Il progetto ENIAC
John Mauchly, che da anni cercava modi per ridurre il peso dei calcoli in varie
discipline, sente parlare Atanasoff nel 1940 e nell’estate del 1941 va a trovarlo in Iowa, dove discutono l’ABC, e in particolare l’uso di valvole (vacuum tube).

Nel 1942 pubblica l’articolo “The Use of High Speed Vacuum Tube Devices for Calculating”, inizialmente perso e poi recuperato grazie alla segretaria, che porta direttamente al progetto dell’ENIAC.

Un ufficiale della Marina che si occupa di tavole balistiche (Ballistics Research Laboratory) viene a sapere delle idee di Mauchly (che sta alla University of Pennsylvania) e nel 1943 discute con lui la produzione di un calcolatore elettronico a valvole: nasce il progetto ENIAC: 'Electronic Numerical Integrator and Computer'.

L'ENIAC fu una difficile impresa ingegneristica, 18000 valvole pulsanti 100000 volte al secondo. Molto costoso, molto ingombrante e anche pericoloso (le valvole si bruciavano in fretta). Tuttavia funziona, grazie a un ingegnere Presper
Eckert che che migliora le valvole (le fa funzionare a basso voltaggio), ed è veloce. Parallelamente vengono costruiti e usati calcolatori analogici.

L'ENIAC, che con 18k valvole occupava una stanza intera, viene completato un anno dopo la fine della guerra, ma fu comunque importante per la sua **velocità**:
	*“[W]e chose a trajectory of a shell that took 30 seconds to go from the gun to the target. Remember that girls [sic] could compute this in three days, and the differential analyser could do it in 30 minutes. The ENIAC calculated this 30-second trajectory in just 20 seconds, faster than the shell itself could fly.”*

(fonte: Per una storia (sintetica) del computer http://www.computerhistory.org/timeline/?category=cmptr)

###L'intelligenza artificiale e la cibernetica
Negli anni successivi c'è un progressivo passaggio da fare i calcoli velocemente alla manipolazione automatica di simboli. Si inizia a parlare di **intelligenza artificiale**.

In parallelo,negli stessi anni, c'è un filone che si interessa dei computer e dell'interazione con l'essere umano.
Norbert Wiener (1894-1964), professore ad Harvard, padre della cibernetica, voleva modellare l'uomo non solo la macchina e credeva nell “universal role of the communication in the universe”. 

La parola “Cibernetica” viene dal greco, ha la stessa radice di governare (una barca, un sistema, ecc.). La macchina fondamentale per la cibernetica è il calcolatore, il computer.
Secondo Wiener (1948) la cibernetica è (è Wiener che conia la parola cibernetica):
	“lo studio scientifico del controllo e della comunicazione negli animali e nelle macchine”
Quindi ha una definizione molto vaga e ampia.

La cibernetica ha un approccio trans-disciplinare all'esplorazione di sistemi di (auto) regolazione, le loro strutture, i loro vincoli e le loro possibilità.

Si parla di cibernetica quando il sistema incorpora del feedback, ovvero, il sistema genera un cambiamento nell’ambiente, che a sua volta si riflette sul sistema, provocando un cambiamento. Questo approccio è potenzialmente applicabile a moltissime discipline (biologia, controlli automatici, economica, ecc.)

La cibernetica divenne molto popolare negli Stati Uniti e dopo la morte di Stalin anche nell'Unione Sovietica (Stalin la riteneva una decadente idea occidentale). La cibernetica è dominante in Russia in quegli anni, si nota anche nel film di Stanley Kubrik “il Dottor Stranamore”.

la cibernetica negli anni 60 è un precursore dei personal computer

####Il MIT radar lab
Durante la Seconda Guerra Mondiale, Norbert Wiener crea il MIT Radar Lab, assemblando un gruppo fortemente interdisciplinare di ricercatori.

Grazie a lui, nella cultura americana permane oggi che l'interdisciplinarità sia proficua. Wiener crea un laboratorio ampio, coloro che fanno questa esperienza dopo la guerra fanno altre cose e fertilizzano governi e aziende e andando fino nella remota costa ovest (che era provinciale fino ad allora). Da Boston migrano nella costa Ovest e svolgono un ruolo fondamentale a Stanford. Sono gli artefici del suo successo e successivamente di quello della Silicon Valley.

Uno degli obiettivi del MIT Radar Lab è quello di trovare un modo per cercare di fare inseguire un aereo, colpirlo e abbatterlo. La domanda che si pongono i ricercatori è come si faccia a modellare il comportamento umano nella macchina. Bisogna modellare anche l'uomo e non solo la macchina. 

Von Neumann diventa uno dei padri fondatori della modellistica americana in quegli anni. Crea modelli che può è possibile che spieghino la realtà, ma in verità sono solo utili a predire la realtà. E' anche uno dei fondatori della teoria dei giochi, per cui il cervello umano è una macchina ed è modellabile matematicamente.

####La cibernetica applicata all'economia
L'approccio della cibernetica è applicabile all'ingegneria elettronica, alla psicologia, alla biologia ma anche anche all'economia.

Negli anni durante e dopo la II Guerra Mondiale si formano due visone contrapposte: 
 1. Il mercato regola l'economia tramite i prezzi, il sistema economico si autoregola (teoria liberista, neoclassica, Keynesiana).  
 2. Il modello dell'economia pianificata. Qualcuno centralmente decide cosa e quando produrre in maniera *topdown*. A noi oggi sembra bizzarro, ma in quegli anni non era affatto chiaro quale sistema fosse economicamente più efficiente. Anzi sono anni in cui c'è una precisa paura che l'Unione Sovietica abbia un vantaggio ad avere una economia pianificata. Sono gli anni in cui l'URSS sembra avere un vantaggio economico rispetto agli Stati Uniti.

Quando si arriva ai calcolatori e alla cibernetica e al controllo dell'economia tramite i calcolatori, la mancanza di informazioni nell'economia pianificata è un problema. Nell'economia di mercato i prezzi sono le fonti di informazioni.

La cibernetica attraverso dei feedback loop, associata con i calcolatori, avrebbe potuto fare la pianificazione dell'economia. Nell'Unione Sovientica negli anni 60 ci sono dei piani faraonici per la realizzazione dell'economia pianificata. 

La CIA stila rapporti allarmati in questi anni affermando che la cibernetica e questo sistema automatico avrebbe spazzato via per metà degli anni 70 l'economia americana. Ciò non avviene poiché nessuno aveva tenuto conto della burocrazia dell'URSS che non aveva intenzione di essere cambiata da un sistema automatico (chi faceva il timbro aveva il potere e non aveva nessuna intenzione di essere sostituito da una macchina).

###Le innovazioni tecnologiche degli anni '70 - '90
In questi anni vengono apportate diverse innovazioni nel settore dell'elettronica:
- I Transistor: ideati nei Bell Labs e prodotti da Texas Instruments vanno a sostituire le valvole, sono più stabili.
- Il cicuito integrato.
- Il microprocessore (21 anni dopo il transistor).
- L'invenzione del mini, poi micro e poi del personal computer.

####La legge di Moore
Nel 1965 Gordon Moore, capo della ricerca e sviluppo di Fairchild Semiconductors, scopre una legge dell'innovazione tecnologica legata all'elettronica che ancora oggi tiene:
	“Il numero di transistor su un circuito integrato raddoppia ogni anno (ogni 18 mesi, ogni due anni) con incremento minimo del prezzo.” 

Una copia del suo visionario articolo del 1965 è disponibile qui (Fonte: via New York Times: http://www.monolithic3d.com/uploads/6/0/5/5/6055488/gordon_moore_1965_article.pdf)

Moore ipotizza una crescita esponenziale che effettivamente fino ad oggi si è verificata. 

Dall'evidenza di oggi sappiamo che rispetto alla prima CPU Intel (il 4004 del 1974) l’ultima CPU di Intel (Core i5) ha:
 - prestazioni 3.500 volte superiori
 - 90.000 volte più energeticamente efficiente
 - 60.000 volte più economico (facendo le proporzioni)
(Fonte: Intel’s C.E.O., Brian Krzanich, citato da Friedman sul New York Times)

####Il computer – soppressione del potenziale radicale
Fattori che hanno soppresso il potenziale radicale per il computer:
- all'inizio non c'è interesse aziendale per il computer. Si sosteneva che il mercato sarebbe stato di 4-5 macchine all'anno. Inoltre si penava potesse essere solo un calcolatore;
- c'è stata ostilità ai computer di piccole dimensioni. Si sarebbero potuti costruire computer compatti molto prima. Ci fu una scelta commerciale: si preferiva vendere poche macchine costose e potenti, piuttosto che piccole e con mercato più grande. Solo i governi e le grande aziende potevano permettersele, per esempio in tutta l'Unione Sovietica c'erano solo poche centinaia di computer.
- la lenta adozione di linguaggi di programmazione. Zuse propose per primo il linguaggio di programmazione, si impone lentamente perché gli esperti non volevano perdere il loro ruolo. 

Uniti ai fattori sopra descritti, ci fu una progressiva marginalizzazione delle donne (nonostante l'Ammiraglio americano Grace Hopper). Da pubblicità e comunicazione si tramandava infatti che il computer fosse uno strumento da uomo (quando prima i computer – chi effettuava i calcoli - erano le donne).

####L'avvento del computer in Italia
Anche l'Italia ebbe un ruolo importante nello sviluppo del computer. 

La figura centrale in questo caso fu Olivetti. Durante una sua visita in America va a Stanford e si istruisce sulle macchine da scrivere. Suo figlio  capisce l'importanza dei calcolatori. Nel frattempo l'Italia sono 2-5 anni indietro rispetto agli stati Uniti.

Nonostante l'arretratezza tecnologica italiana, viene prodotta una notevole innovazione, il **programma 101** (la p101). La p101 occupa una scrivania, pesa 35 kg e una singola persona può installarla, programmarla e usarla. Questa macchina, detta anche Perottina, è stata sviluppata nel 62-64 dall'ing. Pier Giorgio Perotto. Negli Stati Uniti viene presentata a New York e successivamente ne vengono venduti, dal 1965 al 1971, 44.000 esemplari.

	Specifiche p101:
	1920 bit di RAM
	35 kg di peso 
	stampante integrata
	design innovativo (del giovane architetto Bellini) 
	prezzo di lancio: $3200

Aveva funzionalità limitate ma era comunque programmabile. Le istruzioni predeterminate erano quelle riguardanti:
 - le quattro operazioni matematiche fondamentali (somma, sottrazione, moltiplicazione e divisione);  
 - la radice quadrata;  
 - operazioni con i registri: azzeramento, spostamento di dati tra di essi, lettura dall’utente;   
 - definizioni di etichette di riga, salti condizionati e incondizionati;  
 - stampa del valore di un registro.  

Non ancora con un microprocessore perché sarebbero stati inventati nel 69.

Prima della Perottina c'era la figura del “camice bianco” (il tecnico) che programmava il computer. L'idea del personal computer è che si possa usare senza intermediario. A quanto diceva Perotti parlando della p101:

	 "Sognavo una macchina
	amichevole alla quale delegare
	quelle operazioni che sono causa
	di fatica mentale e di errori, una
	macchina che sapesse imparare e
	poi eseguire docilmente, che
	immagazzinasse dati e istruzioni
	semplici e intuitive, il cui uso fosse
	alla portata di tutti, che costasse
	poco e fosse delle dimensioni
	degli altri prodotti per ufficio ai
	quali la gente era abituata. Dovevo
	creare un linguaggio nuovo, che
	non avesse bisogno dell'interprete
	in camice bianco"

(fonte: video di Olivetti che inventa il computer https://youtu.be/oYB2oBc1BpA)

L'Italia per un certo periodo, grazie alla Olivetti, è sulla cresta dell'onda tecnologicamente. Sembrava che l'italia stesse diventando un paese all'avanguardia, purtroppo ciò non successe per una serie di motivi (fonte: Avevamo la luna, l'Italia del miracolo sfiorato).

###La lenta decentralizzazione della potenza di calcolo
####La tecnologia - dal mainframe al microprocessore
All'inizio della storia del computer, c'era una visione fortissimamente centralizzata (un caso analogo dei giorni nostri riguarda l'energia completamente decentralizzata con il solare o centralizzata con il nucleare) che rallenta il processo evolutivo e della decentralizzazione ma non lo ferma. 

In principio si pensava di connettere dei terminali esterni al mainframe sul quale era presente la potenza di calcolo (adesso questa idea sta tornando con il cloud computing).

Nel 1969 un'azienda giapponese, la Busicom, contatta una giovane azienda chiamata Intel (fondata nel 1968) per sviluppare dei circuiti integrati (IC) da inserire nei calcolatori da tavolo. 

Ted Hoff (con l’italiano Federico Faggin) suggerisce di mettere sullo stesso IC sia l'unità logica, sia l'unità aritmetica. Le istruzioni arrivano da una apposita ROM (Read Only Memory).

Invece dei 12 chip inizialmente previsti, adesso per il progetto Busicom ne bastano solo 4:
 - una RAM  
 - una ROM  
 - un IC per l’I/O  
 - (input/output)  
 - un microprocessore  

Un microprocessore è un minuscolo IC che incorpora 2250 transistor e che implementa un computer general purpose (una micro macchina di Turing).

l'idea del computer degli anni 50 viene messa in crisi dal microprocessore.

####La società - Computer e cultura Hippy
Negli anni 50 il computer è la macchina che controlla. In computer viene percepito da alcuni giovani di quegli anni come “il sistema”, strumento di potere politico, potere economico e di controllo, in cui le persone sono trattate come numeri.

Negli anni 60 si sviluppa la *controcultura* (vedi anche: FSM – free speech movement). Gli anni 60 sono complicati:
 - lotta per i diritti civili  
 - omicidio del presidente Kennedy  
 - Martin Luther King
 - Guerra del Vietnam

La società vuole reagire a un sistema ultra-conformista. Il computer viene visto come uno strumento al servizio di ciò che si vorrebbe modificare (metafora durante le proteste con schede traforate al collo "non siamo un numero”, “sono un essere umano e non un'entità astratta”).

In questi anni una parte di questa ribellione studentesca e politica si divide in due filoni. Il primo politico, più tradizionale, che da vita alla nuova sinistra americana

Una secondo filone reagisce con un movimento che è molto più interessato a varie forme di spiritualità, in particolare orientale. Vogliono provare nuove esperienze (sviluppo di droghe, che erano libere, alcune quali LSD di derivazione militare). Viene così a formarsi la cultura hippy. Negli Stati Uniti si creano dei comuni cercando di superare le famiglie tradizionali e libere dal conformismo. 

Una parte di questa cultura hippy ha il desiderio di essere completamente autosufficiente e si sviluppano cataloghi per corrispondenza per costruirsi dalla cupola geodetica al trapano.

In particolare c'è un catalogo, il Catalogo Della Terra Intera (“The Whole Earth Catalog”) inventato da Stewart Brand. Iniziò dagli anni 60 chiedendosi “Se hanno mandato una persona in orbita, perché non esiste nessuna foto della terra intera?”. All'interno del catalogo incominciano a esserci strumenti di calcolo, per essere veramente liberi e indipendenti oltre ai libri (e ai trapani) è necessario pure sapere calcolare.

In questo tipo di cultura, in California si incomincia a sviluppare l'idea che siano desiderabili dei **computer personali** e ciò è possibile grazie al micro-processore. L'esigenza sociale è la curiosità derivante da una posizione ideologica di poter essere autosufficiente e indipendente. 

A metà anni 70 cominciano ad esserci aziende che per corrispondenza mandano i pezzi per costruirsi un personal computer. Viene a formars l'*Homebrew computer club*, costituito persone entusiaste per costruirsi computer personali. 

In questi anni cominciano a formarsi le basi per quella che diventerà la Silicon Valley, in cui ci furono moltissimi investimenti militari pubblici attraverso l'Università di Stanford.

A metà anni 70 si quindi crea questo piccolo mercato di PC (con piccola ma crescente potenza) soprattutto in California (per motivi culturali). 

####I Personal Computer: Apple, IBM, Altair e altri
In questo contesto si sviluppa la storia di Steve Jobs e Steve Wozniak. 
Steve Jobs riesce a farsi i primi soldo *hackerando* la rete telefonica. Produce una scatola che emettendo un suono a 2500Hz e permettendo di chiamare gratis.

I primi hackers erano della rete telefonica, erano puramente interessati alla tecnologia e a capire la rete e la centrale, non a telefonare gratis.
Steve conosce Wozniak e insieme sviluppano l'idea di creare un PC a basso costo, come prima cosa trovano un finanziatore (non vanno direttamente in un garage) e poi sviluppano il primo PC in un garage. Nonostante ebbero una idea innovativa, riuscirono a svilupparla grazie al contesto economico e sociale in cui si trovavano (l'idea non sarebbe bastata).

Jobs e Woziak non sono gli unici a sviluppare una idea simile, c'è anche l'Altair, e altre decine di produttori all'inizio degli anni 80 (fine anni 70).
In questi anni escono sul mercato:
 - dicembre 1974: l'Altair 8800 con la CPU intel 8080
 - aprile 1976: Apple I
 - giugno 1977: Apple II
 - agosto 1981: IBM Personal Computer con la CPU intel 8088
 - agosto 1982: Commodore 64 e ZX Spectrum

A un certo punto IBM prende atto che il PC avrà successo e crea il primo personal computer IBM che diventa “IL” personal computer. IBM pubblica le specifiche del suo elaboratore favorendo lo sviluppo di diversi produttori di periferiche. Apple invece crea un sistema completamente chiuso.

All'epoca tanta gente decide di comprare un PC, ma nessuno sa bene perché comprarlo e che utilità potrebbe avere. Alla fine degli anni 80 Bill Gates sviluppa la *killer app* Encarta, una enciclopedia sul PC non più di carta che induce le persone a comprare il personal computer. Ai giorni nostri è Internet che induce a comprare.

La capacità di elaborazione diventa finalmente accessibile ai singoli (che non devono più recarsi in un centro di calcolo), grazie a dispositivi relativamente economici e con un architettura molto aperta (diverso dalla concezione anni 50 - terminale stupido a casa potenza di calcolo centralizzato). Questa “democratizzazione” dei computer durerà fino all’inizio del XXI° secolo, quando inizierà l’ascesa delle grandi “piattaforme”, dei “big data” e del “cloud computing”

###Il diagramma di B.Winston per il computer
--- immagine slide 90 lezione 13-05-2015 ---

 - Competenze scientifiche: dai logaritmi alla teoria dell'informazione;
 - prototipi: Zuse, ABC, Eniac;
 - necessità sociale: bomba H;
 - invenzione: invenzioni dei computer anni 48-49-50 (Baby Mark, SSEC, MADM, SEAC);
 - legge della soppressione dle potenziale radicale: intenzione di avere un mainframe perché possibile controllarla e mancanza di linguaggi di programmazione;
 - diffusione: IBM 701 1952, microcomputer 1963-1974;
 - spin-off: videogame.

###Il diagramma di B.Winston per l'hardware
--- immagine slide 92 lezione 13-05-2015 ---

 - Competenze scientifiche: silicio 1825 fino al transistor nel 1951;
 - prototipi: incidere il silicio 1956, circuiti nel 1959 ecc.;
 - necessità sociale: ricerca e sviluppo durante la guerra fredda;
 - soppressione potenziale radicale: guerra fredda e intenzione di mantenere in mainframe;
 - diffusione: microcomputer 1974.

##Il PC: storia, modelli, cultura hacker (lezione 18) 
###Il modello PC Vs il modello appliance
una scelta industriale di IBM durante la progettazione del PC, fu quello di rendere disponibili le specifiche HW del personal computer, creando un prodotto aperto.

L'architettura del PC di IBM è aperta e ognuno può costruire periferiche per questa macchina (Anche i discendenti del PC IBM sono aperti). 

Anche dal punto di vista SW si crea una macchina molto aperta che potenzialmente può ospitare qualsiasi sistema operativo (oggi i più diffusi sono Windows e diverse versioni di Linux).

	Modello PC IBM caratterizzato da **apertura** e **flessibilità**

Questo causa diverse cose:
- si crea un mercato di periferiche e componenti
- grande flessibilità: l'utente è libero di installare le periferiche che vuole (e.g.: se sono uno scienziato e mi serve una scheda particolare non ci sono problemi)
- la macchina è aperta a più sistemi operativi
- i sistemi operativi a loro volta sono aperti a qualsiasi applicazione: libertà per gli applicativi

Già in quegli anni (inizio anni '80) c'erano altri modelli, non basati su HW modulare e liberi, detti *appliance* (ad esempio la lavatrice, lavastoviglie ecc). Questi modelli prevedevano (e prevedono, oggi stanno tornano in voga con gli App Store) l'uso del computer per scopi prestabiliti.

Il modello *appliance* da l'opzione di scegliere solo predeterminate azioni (es: scrivere mail, foglio di calcolo ecc.).

Inizialmente, per 30 anni, il modello PC è dominante e la sensibilità è molto vivace quando si cerca di chiudere parti del sistema. A partire dal 2007, anno di uscita dell'iPhone, si sta progressivamente andando verso il modello *appliance*. Il sistema operativo della Apple a ogni nuova release sta rendendo più difficile installare applicativi trovati per la rete e non licenziati dalla Apple (sistema paternalista). 

####Modello PC - Pro e contro
#####Modello PC - Pro
 - Libertà e flessibilità: l'utente ha molto controllo, la macchina fa quello che l'utente vuole

#####Modello PC - Contro
 - Maggiore difficoltà di utilizzo (rispetto al modello *appliance*) soprattutto per gli utenti non esperti (la maggioranza)
 - Più difficile l'assistenza tecnica sia lato software sia lato hardware
 - minore sicurezza
	- Se il sistema operativo ha dei *malware*, nel modello aperto, l'hardware non si rifiuta di installarlo. 
	- Anche nel caso degli applicativi non ci sono controlli automatici per evitare l'istallazione di software malevolo (malware)


La caratteristica intrinseca delle macchine aperte ha aperto la strada ai virus. Non ci sono controlli a monte per dare libertà all'utente ma ciò porta a una minore sicurezza della macchina. Il problema verrà successivamente parzialmente risolto grazie ai software anti-virus.

All'inizio della commercializzazione dei PC gli utenti erano esperti e la presenza di virus era nulla (o per lo meno molto limitata). 

####Modello appliance - Pro e contro

#####Modello appliance - Pro
Sono l'esatto rovescio delle macchine aperte:
 - Maggiore facilità di utilizzo (Esempio: c'è una schermata, devo svolgere dei compiti, clicco sull'icona che apre l'applicativo che mi serve);
 - minore spazio per malware (non zero);
 - assistenza più facile.

#####Modello appliance - Contro
 - Complicato installare software personalizzato: bisogna fare il cosiddetto *Jailbreak* (installare un sistema operativo che "libera" l'hardware) e inoltre si invalida la garanzia
 - Un *gatekeeper* che decide quali app siano installabili: si possono installare solo le applicazioni approvate dal venditore del dispositivo. Ad esempio nell'AppSstore è possibile scaricare solo le applicazioni approvate da Apple.

Un gatekeeper effettua un blando controllo sulla sicurezza degli applicativi scaricabili (non garantisce l'assenza di essi comunque). Inoltre fa un controllo anche sul tipo di app, il produttore si riserva il diritto di rifiutare una app insindacabilmente. Ci sono diversi esempi, tuttavia uno eclatante fu il caso di una applicazione, "democratici Vs. repubblicani", rifiutata personalmente da Steve Jobs che non voleva avere ne suo store una app che avrebbe fatto arrabbiare metà della popolazione americana.

	Un singolo gatekeeper crea problemi di libertà di espressione molto forte. 

Lo standard della libertà di espressione che deve rispettare una azienda è molto più lasco di quello di uno stato (soprattutto se si parla degli Stati Uniti in riferimento al Primo emendamento).

###La cultura hacker
La parola **hacker** è stata e continua essere violentata dal giornalismo (soprattutto quello italiano che la associa sempre ad attacchi ed eventi negativi).

La parola hacker proviene dal verbo *to hack* (colpire, tagliare con l'accetta per dare forma a qualcosa). Specialmente all'MIT di Boston, si sviluppa già a partire da inizio '900 una cultura dell '*hacking*. Hacking nel senso di prendere una macchina fisica, smontarla, rimontarla, anche con l'obiettivo di fargli fare qualcosa di diverso anche solo per gioco. 

	Hacking è giocare con le macchine

Al MIT c'è perfino un corso che insegna come aprire qualsiasi serratura. La filosofia è che solo conoscendo benissimo le serrature esistenti si possano sviluppare serrature migliori.

In questo contesto, da quando esistono i computer, la stessa filosofia viene applicata anche a queste macchine. Si "pasticcia" con hardware e software per fare cose particolari spinti dalla curiosità.

Gli hacker dalla curiosità e non dalla voglia di ingannare e truffare. Al punto che gli hacker più bravi comunicano alle aziende problemi dei loro sistemi, così come accadde per alcuni hacker della rete telefonica e la AT&T.

La mentalità hacker si applica quindi:
 - alle macchine fisiche;
 - all'hardware e software dei computer;
 - alle prime reti telefoniche.

Le cose "si complicano" con l'invenzione del modem (dagli anni '60-'70). L'hacker diventa colui che può collegarsi ad altri computer di tutto il mondo da casa sua (esempio: film War Games 1984) e lo fa soltanto per provare la sua bravura (se viola sistemi molto sorvegliati) e magari anche per fornire consulenze a chi possiede tali sistemi (banche, governi, ecc.) in modo che possano essere più sicuri.

Da cosa sono spinti gli hacker:
 - vanità;
 - piacere intellettuale;
 - curiosità;
 - condivisione (con altre persone della stessa comunità - di codici, informazioni ecc.);
 - meritocrazia.

Le persone che usano le stesse competenze degli hacker per rubar soldi, ricattare, truffare e fare cose tendenzialmente amorali vengono chiamati **cracker** (dall'inglese come qualcuno che rompe, spezza).

Il confine tra hacker e cracker è sottile, le competenze sono le stesse, ma il comportamento etico è profondamente diverso. Un hacker può diventare cracker e viceversa.

####Gli hacker e la conoscenza
Con i computer, in particolare quando connessi in rete, condividere informazioni e conoscenze è particolarmente semplice. Cosa capita quindi quando la conoscenza diventa digitale? Gli hacker sono stati primi a condividere in rete.

####I crimini informatici e la legislazione anni '80
Pare che le prime leggi per i crimini informatici siano uscite proprio in seguito al film "War games" del 1984, in cui un ragazzo con un modem e un computer causa una guerra nucleare.

i crimini informatici negli USA sono crimini federali, cioè giudicati particolarmente pericolosi per la società. La legislazione su questi crimini negli USA è fortemente criticata poiché estremamente vaga e basata sugli standard tecnici degli anni 80.

Qualifica come crimine, infatti, moltissime attività riguardanti computer che entrano in contatto con altri computer. Di questo argomento se ne è parlato moltissimo in seguito al suicidio dello studente Aaron Schwarz che per via delle sue attività rischiava 50 anni di carcere.

Negli ultimi tempi si sta quindi pensando di riformare queste leggi che equiparano delle attività relativamente innocue a reati molto più gravi quale l'omicidio colposo.


###La conoscenza e la condivisione
Per parlare la conoscenza bisogna parlare prima di due caratteristiche di un bene. Si parla di beni, fisici o immateriali, classificati in base a due caratteristiche, rivalità e escludibilità, che su un piano formano 4 spazi:
 - beni rivali: sono quelli per cui se io ne godo nessun altro ne può godere. Esempio: se sto mangiando una mela nessun altro la può mangiare.
 - beni escludibili: un bene escludibile è uno per cui è possibile escluderne il consumo a una o più persone. L'aria è un bene non escludibile, la radio FM non è escludibile (se hai una radio basta sintonizzarsi). Con la crittografia degli ultimi anni beni non escludibili sono diventati escludibili, ad esempio la pay tv.

**I beni non rivali e non escludibili sono chiamati beni pubblici**. Per esempio l'aria, la difesa nazionale e la conoscenza.

Se io godo della conoscenza, ciò non impedisce ad altri di usarla quindi non è escludibile. Di per sé la conoscenza è anche molto difficile da recintare se non è su un supporto fisico (libro, CD, DVD). Inoltre la conoscenza acquista di valore tanto più è condivisa, più la conoscenza è diffusa più è utile per tutti. Per l'utilità sociale la conoscenza dovrebbe essere condivisa, condividerla non danneggia nessuno.

--- quadrante con beni | escludibilità e rivalità ---

####L'ottica utilitaristica
In un'ottica utilitaristica (che prende piede partire dal 1600) che vede l'uomo come un animale che non fa nulla per nulla (filone mainstream economico), i beni pubblici sono un problema. Non essendo escludibili quale è l'incentivo a produrli? Visto che l'esclusione è la base per farsi pagare, se la conoscenza non è escludibile perché mai bisognerebbe produrre conoscenza?

Visto che non si può avere niente in cambio nessuno produce beni pubblici. Visto che sono utili alla società, o **li produce lo Stato**, o bisogna creare gli **incentivi** in modo tale che li producano i privati.

Per la conoscenza sono stati creati dallo Stato **il brevetto ed il diritto d'autore**. Questi due strumenti rendono un bene escludibile tramite la forza dello Stato (per il brevetto il bene è escludibile per 20 anni). 

Il brevetto e il diritto d'autore esistono da circa 200 anni, le invenzioni erano presenti anche precedentemente. Questi strumenti si pongono come bilanciamento tra incentivo a produrre conoscenza e rallentamento del progresso (ad esempio si può decidere di non sfruttare un'idea geniale per 20 anni oppure sfruttarla male), oppure impedimento alla varietà culturale (le opere in pubblico dominio hanno diverse versioni e rappresentazioni). 

Costo del brevetto e diritto d'autore:
 - rallentamento progresso;
 - prezzi più alti;
 - minore offerta/diversità.

####Conoscenza e beni fisici
La conoscenza è stata incorporata su beni fisici per migliaia di anni fino ai giorni nostri.

Caratteristiche:
 - il bene fisico (es il libro) è rivale: valgono tutte le conseguenze, si può rubare ed è escludibile
 - il bene fisico è escludibile: bisogna comprarlo per appropriarsene, più altre forme di potenziali barriere
 - diritto di autore pone una barriera al riuso del contenuto
 - posso farci quello che voglio: rivendere, prestare, distruggere, smontare ecc. Ciò ha anche un effetto sul mercato, si può rivendere molte volte e si crea il mercato dell'usato.
 - si può lasciare in eredità

In questo sistema c'era la consapevolezza che la conoscenza dovrebbe essere accessibile a tutti per un maggior benessere civico, economico ecc. Da quando inizia ad esserci l'industria culturale moderna (tramite la stampa di libri) dall'Ottocento in poi, si riscopre il concetto della biblioteca pubblica.

La biblioteca pubblica è un correttivo per massimizzare il beneficio sociale della conoscenza.

Il motto della Boston Public Library è:
	Free for all

"Free" inteso come gratuito e "for all" inteso come "chiunque a prescindere dal suo rapporto con lo Stato può accedere ai libri".

Gli editori nell'Ottocento erano fortemente contrari alle biblioteche in quanto la vedevano come copie in meno vendute. In verità la gente che andava in biblioteca spesso non avrebbe comunque comprato i libri dall'editore e in secondo luogo le biblioteche aiutano a creare una base di lettori appassionati che spesso poi comprano il libro.

Per gli editori più avidi inoltre sarebbe stato necessario far pagare di più a chi avesse letto più volte lo stesso libro, tuttavia ciò nel mondo dei beni fisici non è possibile... 

####Conoscenza digitale slegata dal supporto
La conoscenza digitale non è più legata a uno specifico supporto fisico. In questo caso cambia qualcosa di profondo. Per copiare un libro qualcuno deve ribatterlo a macchina o a computer.

Tutto ciò che conosciamo legato al mondo fisico sparisce.

Caratteristiche:
 - non è più un bene rivale: è possibile fare potenzialmente infinite copie perfette con dispositivi personali di uso comune;
 - perde tutti gli aspetti di escludibilità: la conoscenza diventa qualcosa di intangibile

Ci furono dei precedenti, ad esempio la fotocopiatrice e la videocassetta erano già dei dispositivi per copiare facilmente. Tuttavia i dispositivi spesso non sono personali e le copie delle copie con i dispositivi analogici diventano peggiori ogni volta che si copia. Con il digitale le copie sono perfette, a costo zero e fatte con dispositivi personali.

La conoscenza digitale crea dei problemi ma anche dei vantaggi per i produttori.

Problemi:
 - Il bene non è più rivale, non esiste più il furto. Il furto tradizionale non si adatta più a questo tipo di conoscenza. Il furto è quando si sottrae qualcosa e l'originale proprietario non ne può più disporre. Piuttosto si crea un danno;
 - la legge sul diritto d'autore permane ma è più debole da comunicare: si cerca di far aumentare le pene (i produttori cercano di fare forcing politico) e di comunicare che la violazione sia un furto.


#####Vantaggi per l'industria culturale
 - Nuove opportunità per i produttori: da oggetto fisico a servizio (oggetto in licenza).L'oggetto fisico portava una serie di diritti, ora con il digitale la conoscenza può diventare un servizio. Su una certa piattaforma ora si può acquisire il diritto ad accedere a un libro a un brano di musica ecc. Tuttavia il servizio è soggetto a un contratto con delle limitazioni, ad esempio non è possibile prestarlo, non c'è mercato dell'usato, per i primi ebook non era possibile leggerli a voce alta, il servizio inoltre può essere revocato; 
 - per quanto riguarda il modello di business: si passa da un modello di vendita a un modello di abbonamento (pagare periodicamente per accedere, se si smette di pagare si perde tutto anche tutto ciò che si era acquistato in precedenza).

#####L'idea della biblioteca universale
Per la società una corrente di pensiero che parte dagli anni '80 fa un altro ragionamento in relazione alla non escludibilità e non rivalità della conoscenza slegata dal supporto fisico: la conoscenza perde la sua consistenza fisica ed è facilmente espandibile, finalmente un antico sogno dell'umanità si realizza e può crearsi la c.d. **biblioteca universale** quasi a costo zero (e sicuramente minore di costruire una biblioteca tipo la British Library) a prescindere dal costo di digitalizzare tutto (una tantum).

	E' possibile far diventare la conoscenza un bene pubblico globale

######Iniziative per implementare la biblioteca universale
Eccone alcune:
 - Wikipedia: particolarmente interessante perché collaborativa;
 - Il Progetto Gutenberg;
 - archive.org: film, fotografie, testi, software in pubblico dominio;
 - open-culture.com;
 - europeana.eu: progetto europeo per avere un portale della cultura europea;
 - beic.it: progetto italiano nato da un idea di Antonio Padoa Schioppa per creare una biblioteca moderna a Milano come in altre città nel mondo, la biblioteca alla fine non viene costruita e la biblioteca diventa digitale;
 - Digital Public Library of America (DPLA): l'equivalente del XXI secolo delle grandi biblioteche pubbliche dell'Ottocento;
 - GitHub: per software;
 - Google Books: è di natura diversa, è commerciale, ma ha l'obiettivo di digitalizzare tutti i libri del mondo.

#####La tutela degli autori
Contemporaneamente queste persone si pongono il problema di tutelare gli autori, che tra l'altro è esposto nell'articolo 27 della Carta dei Diritti dell'Uomo del 1948. Con il digitale non funziona più il sistema tradizionale di tutela degli autori. Si crea una riflessione per il software (open source) e più recentemente si è creata una riflessione sull'attività creativa in generale.

Per ora viene usata dagli editori la persuasione morale: "Copiando un certo file si danneggia l'autore". 

Le soluzioni più ragionevoli che esistono da sempre sono:
 - il **mecenatismo**: fu la principale fonte di sostentamento fino all'età moderna. Mozart che arriva qualche anno prima che si sviluppi un vero mercato per i compositori va costantemente alla ricerca di qualcuno che gli dia un posto fisso e uno stipendio per comporre. Ai giorni nostri il mecenatismo non è scomparso, ha cambiato nome, si chiamano *sponsor*. Il mecenate di turno ne guadagnava dal punto di vista sociale esattamente come lo sponsor. Il problema del mecenatismo è che limita la creatività dell'autore e lo può influenzare e che le persone abbienti (l'1%) possono influenzare la produzione artistica e scientifica di un'intera nazione;
 - lo **Stato**: lo stato impiega dei produttori di conoscenza (chi fa ricerca). Lo Stato per questo tipo specifico di conoscenza (quella scientifica) già finanzia poiché sennò il privato lo farebbe troppo poco. Storicamente la produzione culturale non è quasi mai stata finanziata dallo Stato, tranne che ne socialismo reale. Lo Stato inoltre può intervenire sovvenzionando associazioni, teatri, orchestre, eventi ecc., oppure erogando premi per sovvenzionare la produzione di conoscenza in senso lato;
 - il **crowdfunding**: cioè il procacciare fondi con la "folla". Si crea un appello pubblico chiedendo dei soldi per realizzare una certa idea (la vecchia colletta). La colletta fu usato anche in passato per chiese, statue ecc. Con internet cambia un po' il paradigma: si abbattono i costi di transazione e ci si affaccia ad un pubblico più ampio (sito più famoso Kickstarter);
 - i **premi**: erogati da fondazioni private o enti pubblici.

A questi modi si aggiungono dei metodi nuovi per massimizzare la conoscenza e fornire assistenza economica agli autori:
 - la **cultura flatrate**: in cambio della liberalizzazione del file sharing (tranne che per attività commerciale) viene pagata da chi paga la connessione a internet un obolo aggiuntivo che finisce in una cassa comune e divisa tra gli autori in base a una stima del loro successo. La cosa interessante di questa proposta è che con cifre minime, ad esempio 5€ in più al mese per abbonato, si riporterebbe nella legalità milioni di persone e che gli autori prenderebbero significativamente di più rispetto a quanto ricevono oggi da organizzazioni tipo la SIAE (più di metà degli iscritti alla SIAE ricevono meno di quanto pagano di quota associativa). Molti autori nel sistema attuale lavorano e nel tempo libero producono cultura e conoscenza. (Fonte: "Sharing", Amsterdam University Press, Philippe Aigrain).

##I commons - i beni comuni (lezione 19)
Solitamente si tende a pensare solo a due categorie di beni:
 - i beni privati: di proprietà di individui, aziende, associazioni ecc.
 - i beni pubblici: di proprietà dello Stato

C'è anche una terza categoria di beni che in base ai periodi storici sono più o meno in voga:
 - i beni comuni (in inglese: commons): il tipico esempio sono terre, boschi fiumi e laghi che sono una proprietà collettiva di villaggi o gruppi di persone. Si parla di proprietà collettiva, **gestita dalla collettività**, e ci sono **regole** che specificano come si possano usare questi beni. Nel Medioevo erano molto diffusi, ora continuano ad esserci in misura minore (ad esempio: il bosco della Partecipanza nel Vercellese). Sono soggetti al problema dello sfruttamento ingiusto (eccessivo sfruttamento da parte di un singolo) o dello sfruttamento eccessivo (la comunità pesca troppo nel lago e sparisce la fauna ittica). Per preservare l'equilibrio naturale e sociale esistono quindi dei regolamenti. La Costituzione Italiana prevede che alcuni beni pubblici possano essere gestiti da gruppi di cittadini (Art. 43). I beni pubblici (Commons) sono stati molto diffusi nei paesi anglosassoni, oggi ci rimangono i parchi, ad esempio il Boston Commons e il Cambrige Commons.

###Internet come bene comune
L'idea che i beni possano essere gestiti collettivamente, con accordi tra privati,dopo gli anni '40-'60 è un po' sparita. Si tende a delegare allo Stato la gestione dei beni pubblici. Con l'avvento di Internet si sta avendo un cambio di paradigma. Internet è nato grazie al pubblico ma non si sviluppato con investimenti pubblici. Internet, in quanto rete di reti, mano a mano che si è espanso è diventato sempre più formato da reti private che comunicano tra loro tramite accordi tra privati.

Internet è un bene comune perché è gestita da una collettività di privati tramite delle regole, le regole di peering. Un rapporto OCSE afferma che il 97% del traffico di Internet è scambiato con accordi di peering informali (fonte:).

Da un punto di vista dell'efficienza economica si pensa anche che la gestione informale di Internet come commons abbia fatto in modo che fiorisse come oggi lo conosciamo (probabilmente sennò non sarebbe mai nato). 

###La conoscenza come commons
La conoscenza è intrinsecamente un bene comune in quanto **bene non rivale e non escludibile**.

Tuttavia il **diritto d'autore** per sua natura automaticamente la **privatizza** (tutela estesissima).

C'è una tensione fortissima tra queste due forze. Finché la conoscenza era all'interno di oggetti fisici si era riusciti ad arrivare a punti di accordo quali le biblioteche pubbliche.

Con la conoscenza in formato digitale cambia tutto. I primi pensieri a riguardo vengono fatti da chi sviluppa software.

####Diritto d'autore e software
Chi comprava un computer, agli albori, comprava un pacchetto completo composto da software e hardware.  Con il personal computer si crea un primo vero mercato del software e nascono le prime aziende, tipo la Microsoft. Come si tutela questo software?

I primi a porsi il problema sono gli americani. Il diritto d'autore tutela un opera molti anni, ma il software diventa obsoleto dopo pochissimo. Tuttavia è la scelta che compiono gli americani agli inizi degli anni '80. Il software viene quindi tutelato con il copyright e non con un diritto apposito. I vantaggi di questa scelta sono:
 - la tutela automatica per tutte le versioni (e le varie release) e assenza di burocrazia
 - la tutela lunga è un danno per la società ma non per le aziende nascenti

Avendo gli Stati Uniti l'egemonia nell'informatica in tutto il mondo viene applicato il diritto d'autore al software.

Quasi immediatamente dopo questa decisione, Richard Stallman, ricercatore e sviluppatore al MIT convinto che la naturale condivisione del software possa portare solo benefici (in quanto condividerlo non comporta nessuna perdita ma solo un guadagno) incomincia a pensare al problema.

Stallman paragona il software ad un utensile che si presta al vicino di casa, sono che il vicino quando si presta il software non me ne priva visto che può farne tranquillamente una copia perfetta.

	Si può fare, si può fare a costo zero, perché non farlo se si può aiutare qualcuno?

Stallman conclude che il software deve essere eticamente condiviso. Ma come è possibile condividerlo se è proibito dal diritto d'autore? In questo contesto si innesta la tradizione dei commons.

Non si chiede niente allo Stato, ma come comunità ci si può sviluppare ciò che serve (a ognuno secondo le proprie esigenze e le proprie capacità). Si sviluppa da zero il software, ma invece che tenersi tutti i diritti riservati si cerca di comunicare a tutti tramite una licenza che il software è **libero**, facendo un dono alla comunità e creando quindi un **commons intangibile**.

La licenza software è un mezzo giuridico per raggiungere un obiettivo di natura etica.
Tutta la filosofia di Stallman è disponibile sul (suo) sito FreeSoftwareFundation (fsf.org). Stallman fa scrivere le licenze per il software libero da un avvocato professore alla Columbia University, Eben Moglen.

La licenza per il software libero garantisce queste 4 libertà:
 - Libertà 0: Libertà di eseguire il programma per qualsiasi scopo.
 - Libertà 1: Libertà di studiare il programma e modificarlo.
 - Libertà 2: Libertà di ridistribuire copie del programma in modo da aiutare il prossimo.
 - Libertà 3: Libertà di migliorare il programma e di distribuirne pubblicamente i miglioramenti, in modo tale che tutta la comunità ne tragga beneficio

Il Software Libero è stato poi anche chiamato Open Source perché secondo alcuni la denominazione era troppo politicamente schierata.

Stallman inoltre aggiunge l'obbligo di condividere le versioni migliorate o modificate del software se si usa non solo per uso personale. Questo obbligo prende il nome di **copyleft**. Una sorta di vincolo alla proprietà, ma anche un impedimento a lucrare sul lavoro di altri.

La licenza BSD (Berkley Software Distribution) include le 4 libertà ma non il vincolo del copyleft. Invece il software con le 4 libertà con il vincolo del copyleft possiede la GPL (General Public License).

Con la GPL si può creare un pool di software che cresce continuamente. 

Il ragionamento successivo di Stallaman, nonché obiettivo strategico, è quello di creare un sistema operativo libero (GPL) con applicativi che si adatti all'hardware libero (stile PC IBM). In modo tale che sia completamente noto all'utente cosa possa fare il software che installa.

Unix esisteva già ed era un sistema operativo libero nato in ambito accademico, l'industria non credeva che potesse mai funzionare e essere montato su un PC da un gruppo di accademici. Stallman stava lavorando sopra un sistema operativo libero, tuttavia la soluzione, il pezzo fondamentale, per il sistema operativo nasce in Norvegia da Linus Torvalds che crea il Kernel permettendo lo sviluppo di Linux (Linus + Unix).

Linux è il lavoro di Torvalds, cioè il kernel. Insieme al lavoro di Stallman, GNU, viene creato il primo sistema operativo libero, cioè GNU Linux.

﻿##Tutto open (lezione 20)

###La pila libera e i servi infedeli (lezione 20 cont'd 19)
Le macchine possono spiarci e sorvegliarci. L'unico modo per fare si che i nostri dispositivi non siano *servi infedeli* è avere tutto libero (hardware libero, sistema operativo libero (Linux + GNU) e software libero (con licenza gpl).

Il software libero permette un controllo collettivo sul codice, una persona da sola non potrebbe comunque essere sicura al 100% che un certo libero sia “fedele”.

####L'hardware libero
I PC IBM e discendenti sono hardware *aperto* non *libero* (si sa quale CPU, quale bus I/O ma non come sono fatti all'interno)

Ma con hardware aperto si fa un passo in più. Nel nel caso delle schede Arduino ad esempio le specifiche hardware della scheda sono aperti. Chiunque può prendere gli schemi dell'hardware di Arduino e stamparli (senza chiamare il prodotto finale Arduino). Gli schemi dell'hardware libero sono studiabili e ricreabili.


####Hardware as a service

L'approccio da strumento fisico a servizio (così come  accade tra un libro fisico e avere in licenza un e-book) si può anche adottare per le macchine. Sempre più macchine hanno del software a bordo. Si crea così un interessante confine tra oggetto fisico e servizio in affitto. Ciò accade anche nell'ambito delle automobili e dei trattori - ad esempio General Motors e John Deere hanno sottomesso una richiesta ufficiale in cui chiedevano di non autorizzare l'accesso a bordo delle loro macchine e trattori secondo la legge sul diritto d'autore. 

Il Millemium Copyright Act vieta di entrare dentro nel software e eventualmente di “romperlo” anche se l'oggetto è di mia proprietà. Ad esempio è vietato "rompere" la crittografia di un DVD per estrarre il film. Analogamente il software all'interno di un trattore e di un automobile ha del software all'interno. La filosofia dietro è che con l'acquisto si compra la macchina, ma la parte software è solo data in licenza (l'auto è di proprietà ma il software no).

In ambito delle stampanti questo approccio è già adottato da tempo per fre funzionare il famoso modello di business *razor and blade*. In questo caso gli utenti non possono rompere il software che riconosce la cartuccia originale. La base legale per queste azioni è sempre la stessa.

###produzione tra pari - peer based production
Internet ha reso possibile la collaborazione con il fine di creare dei beni comuni.

I beni comuni a base di conoscenza creati in maniera collaborativa c'erano già prima di Internet. Un esempio è il grande dizionario della lingua inglese Oxford. La Oxford University Press fece un annuncio sul giornale per ottenere esempio di uso delle parole. Furono mandate cartoline da tutto l'impero inglese per creare gli esempi. Questa si può annoverare come prima forma di crowdsourcing. Come in ogni operazione di crowdsourcing, inoltre, un piccolo sottoinsieme di persone contribuì molto più degli altri. 

Un compito che è distribuibile e parcellizzabile in parti estremamente piccole è molto facilmente gestibile attraverso internet. Internet è il mezzo che permette di poter coordinare uno sforzo collaborativo. 

le attività si possono quindi dividere in
 						| mercato | non mercato  
 		decentralizzate/ non gerarchico | prezzi  | X  
 		centralizzate/gerarchico        | aziende | stati  

Le attività decentralizzate e non di mercato sono sempre esistite ma a causa dei costi di coordinamento hanno avuto sempre entità locale e di poca importanza, Internet le rende più facili.

Ad esempio Linux è stato sviluppato in modo non gerarchico (senza capi) ma non anarchico, è sempre stato coordinato tramite internet.

Altri esempi sono:
 - Generalmente il software libero
 - Wikipedia: decentralizzato non di mercato ma non vuol dire che sia anarchico, c'è una struttura ben rigida per contribuire. C'è una tendenza a pensare che se non c'è una struttura centralizzata si finisce in anarchia. In verità le persone sono capaci ad organizzarsi.

Questo tipo di produzione si chiama "peer based production" e ovviamente è esposta ad un alto livello di fallimento, (fonte: Yochai Benkler, "the wealth of network")

###Crowd-sorucing e crowd funding
**Il crowdfunding** (contribuzione in denaro da parte della "folla") è il modo moderno di fare una cosa molto antica, cioè la colletta. Il crowdfunding come lo intendiamo noi è semplicemente una colletta online. Un esempio ne è Kickstarter.com

Rispetto alle collette tradizionali, tuttavia, la differenza è la creazione di una comunità contestuale alla raccolta fondi. Si tende a tenere i finanziatori coinvolti nel progetto tramite mail periodiche, oppure tramite premi in base al livello di contribuzione (esempio del compositore che vuole registrare un disco di Bach, possibili premi: disco di Bach per piccoli contributori, disco di Bach firmato, firmato e con dedica, melodia suonata a casa propria per i grandi contributori). 

Anche la creazione di una “comunità” di finanziatori tuttavia era già praticata in precedenza, ad esempio per la ristrutturazione di chiese apposta una lapide con tutti i nomi dei finanziatori.

**Il crowdsourcing** (contribuzione in natura (source/resource) da parte della "folla"(crowd)) è affine a peer based production. La differenza con la peer based è il tipo di collaborazione, nella peer based production è più orizzontale, al contrario è più topdown nel crowd surcing. 

Tipico esempio di crowdsourcing: un ministero o un azienda chiama a raccolta delle persone (una folla/crowd) per risolvere dei problemi. Valuta le varie soluzioni e poi sceglie la migliore. Processo pilotato dall'alto. 

Questo approccio è anche adottato per le foto astronomiche (in cui bisogna riconoscere migliaia di corpi celesti), o per le cellule, in ambito di ricerca.

###La conoscenza online e l'Open Access
La conoscenza scientifica trasmessa non solo su carta, ma anche su Internet ha contribuito a far nascere il movimento dell'**Open Access**.

La conoscenza scientifica si accede principalmente tramite articoli scientifici e libri. Allo stato attuale per leggere si paga, circa 35€ ad articolo o 100-200€ per monografie scientifiche.

Questo è un modello ereditato dal passato: allo scienziato non si chiedeva nulla, lui scriveva a mano e l'editore pensava a stampare (e a impostare i caratteri mobili) e a tutto il processo editoriale. A pagare ci avrebbe poi pensato il lettore.   

 	modello vecchio: per leggere si paga, pubblicare è gratuito.  

Col passaggio a Internet, ma già con *Arpanet*, vengono trasmessi in tempo reale i risultati scientifici. Già dagli anni 70 quindi si pensa che i calcolatori messi in rete possano sorpassare il vecchio modello di diffusione della conoscenza scientifica.

Questa cosa non è ancora successa oggi, perché? Gli articoli scientifici si leggono tra coloro che li scrivono (tramite il c.d. processo di *peer review*). Tutta la procedura di review è eseguita a titolo gratuito dai ricercatori, dopodiché, una volta che il lavoro è stato revisionato e formattato da terzi, l'editore si fa pagare svolgendo relativamente poco lavoro. Nel 2015 non si è ancora riuscito a tagliare fuori gli editori (che ormai non devono nè impostare i caratteri mobili, né fare le revisioni) da questo processo.

Motivazioni:
 - non è un problema tecnico
 - non è un problema economico: l'università italiana spende ca. 100 milioni di Euro per abbonamenti a riviste 
 - è un problema sociale: la scienza è un sistema sociale. Tutto è riconducibile a un problema di visibilità, se a una ricerca viene dato un determinato brand (cioè viene pubblicato da una rivista famosa) ottiene una certa visibilità. Basti pensare che gli editori più famosi sono nati in Olanda e tutt'oggi sono sempre gli stesi, ad esempio Elsevier, per il semplice fatto che nel 600 l'Olanda era la capitale della stampa e da allora mantengono il loro prestigio. 

L'Open Access non si è ancora concretizzato quindi principalmente perché la pubblicazione scientifica non è un mero fatto strumentale, bensì fa parte a un sistema di prestigio a cui i ricercatori non vogliono/possono rinunciare.

Inoltre, allo stato attuale, c'è un sistema di potere all'interno della disciplina scientifica governato dagli editori per concentrarsi su certi argomenti e certi lavori piuttosto che su altri (magari altrettanto validi). 

Questo è un esempio in cui la rivoluzione digitale è stata più lenta di quanto si pensasse. 

Di questi temi se ne è occupato Jean Claude Guedon (fonte:) nel libro "Open Access" in italiano oppure "in Oldenburg's long shadow" (oldemburg è il primo scienziato/imprenditore che creò la prima rivista scientifica), che è una trascirzione di una conferenza. Il secondo libro (fonte:) è di Peter Suber "Open Access" MIT press.

Col tempo l'Open Access sta comunque avanzando, ad esempio, tutti i risultati di Horizon 2020 (che è l'ottavo programma quadro che finanzia la ricerca con i soldi dell'Unione Europea) devono essere pubblicati online pubblicamente. Questo è stato decretato sulla base del principio che la ricerca finanziata con soldi pubblici deve essere liberamente accessibile e quindi in Open Access.

Sul sito del Politecnico - altro esempio di Open Access - porto.polito.it, sono pubblicati gli articoli in cui l'editore ha dato l'ok di pubblicare con politiche Open Access.

###Open Data
####La definizione di Open Data
I dati aperti, comunemente chiamati con il termine inglese *open data* anche nel contesto italiano, sono dati liberamente accessibili a tutti le cui eventuali restrizioni sono l'obbligo di citare la fonte o di mantenere la banca dati sempre aperta. (fonte: https://it.wikipedia.org/wiki/Dati_aperti)

Gli open data vengono generalmente forniti da enti pubblici richiamando la più ampia disciplina dell'**open gorvernment**. L'Unione Europea inserisce questi dati nel più ampio insieme della Public Sector Information (PSI) regolamentata appunto dalla PSI Directive (Directive 2003/98/EC).

####Le motivazioni degli Open Data
Il ragionamento che sta dietro l'apertura dei dati delle Pubbliche Amministrazioni (gli Open Government Data, OGD) è fondato sulla consapevolezza che lo Stato generi un'enorme mole di dati e informazioni, come effetto collaterale del fatto delle proprie attività. Essendo le attività statali finanziate con fondi pubblici per definizione, i dati che esse producono dovrebbero essere a disposizione dei propri cittadini e aziende giacché finanziate da loro (indirettamente tramite tasse e imposte) 

le motivazioni degli open data sono: 
1. Gli open data per la trasparenza: ad esempio per informare i cittadini su come vengano spesi i soldi pubblici nello specifico.  
2. Gli open data per il riuso commerciale: alcuni dati del settore pubblico sono potenzialmente molto interessanti anche per il settore privato. Un esempio sono le mappe pubbliche, costava più persona che vendeva mappe che la mappa stessa venduta singolarmente a ogni richiedente. Diversi studi stimano che il valore di questi dati open come elevatissimo e che se pubblicati adeguatamente creerebbero un indotto economico non indifferente (fonte: studio McKinsey).  
3. Gli open data per la società civile: questi dati possono essere utilizzati dai cittadini in diversi contesti. Ad esempio con i dati dei mezzi di trasporto, se resi open, è possibile creare applicazioni (anche senza investimenti pubblici), che in base a posizione comunichino ad esempio l'orario dei bus. Un altro esempio è rappresentato dai dati dell'acqua alta a Venezia.  

####Esempi di iniziative Open Data
esempi di siti in cui è possibile reperire
 - http://dati.piemonte.it - regione Piemonte è stata tra le prime iniziative in Italia
 - http://dati.gov.it – portale nazionale italiano degli open data
 - http://www.data.gov/ - il portale nazionale statunitense voluto dall'amministrazione Obama già durante la prima legislazione

####La trasparenza di tutti
In questi anni siamo andati verso una trasparenza dei singoli, che volenti o nolenti sono sempre più controllati dagli Stati per mezzo degli strumenti digitali. Tutto ciò si giustifica con la frase Orwelliana:
	"di cosa dovete avere paura se non avete nulla da nascondere"

Dal 2008 in poi anche lo Stato si sta aprendo attraverso gli Open Government Data. Secondo alcuni solo le aziende sono ancora chiuse e spesso non è facile capire cosa avvenga al loro interno.

Tuttavia si parla sempre più frequentemente di Open Corporate Data, che dovrebbero mettere in luce gli impatti su ambiente dell'operato delle aziende (ad esempio informazioni su come si scartino i rifiuti tossici).

###I Big Data
La parola *Big Data* è spesso abusata, è quasi una moda del momento ma ha dei fondamenti.

Non c'è una definizione univoca di Big Data. Tipicamente con questa parola si intende descrivere un insieme di molti dati, eterogenei (composti da molti database connessi) e in costante aggiornamento.

Si parla molto di Big Data perché grazie a computer sempre più potenti e database sempre più collegati, è possibile sfruttare tali dati per ottenere informazioni statistiche interessanti e creare **modelli predittivi** per esempio dei comportamenti delle persone.

Certe analisi possono portare a dire che persone che si trovano in un certo luogo e con certe preferenze, e con certe cerchie di amici siano interessati a determinati prodotti. La pubblicità mirata di Facebook usa proprio questo principio. 

La situazione diventa più preoccupante quando le suddette analisi vengono fatte  per inferire informazioni sulla salute delle persone. Il caso Target ne è un esempio. Target è una catena di megastore americani, che tramite l'analisi dei dati acquisiti tramite le tessere fedeltà dei propri clienti, riusciva a capire se una donna fosse in cinta in base agli acquisti effettuati nei negozi della catena, a volte prima che la donna stessa lo scoprisse. Da questi dati si possono anche inferire preferenze sessuali, politiche, e capire appunto informazioni sensibili. Si sono effettuati studi sui potenziali di questi algoritmi e sulle popolazioni (fonte:).

L'uso indiscriminato di questi dati potrebbe far tendere la nostra società alla visione distopica del film “Minority Report”, ad esempio identificando algoritmicamente chi possa commettere determinati reati o azioni in base alle proprie azioni e preferenze. Fino a pochi anni fa era più difficile e raro fare questi tipi di controlli

Con i Big Data è possibile fare inferenze su:
 - crimine
 - terrorismo
 - pericolosità sociale
 - ecc

Il vero problema che portano queste analisi algoritmiche è l'automaticità delle possibili contromisure. La correlazione non significa causazione.

anche le assicurazioni potrebbero trarne vantaggio - possono sapere esattamente chi ha un profilo di vita rischioso ecc

Aspetti positivi dell'analisi dei Big Data:
 - notare con anticipo le epidemie 
 - soprattutto in ambito scientifico

In questo frangente è bene ricordare che ovunque si forniscano i propri dati dati si dovrebbe sapere dove essi vadano, chi li usa ecc. 

In teoria sarebbe giusta la memorizzazione dei propri dati sensibili per la durata di un servizio  sottoscritto e poi la loro distruzione per fare in modo che non vengano accumulati continuamente. Purtroppo ciò non avviene quasi mai.

##La rivoluzione del web (lezione 21 - continuazione lezione 16)
Il web deriva da una visione di Tim Berners Lee che voleva superare la balcanizzazione di linguaggi su Internet in modo da condividere facilmente risorse.

####Gli albori del web
Prima del 1991: prima dell'invenzione del web si era già cercato di superare la balcanizzazione dei linguaggi. Un paio di progenitori del web sono:
 - Gopher: alternativa potenziale a www, nasce soprattutto in ambito accademico..  
 - Usenet: una specie di forum online con tanto c'era albero tassonomico per specificare argomento (spesso molto specifici).  

Nel 1991 Tim Berners Lee inventa il protocollo HTTP e il linguaggio di *markup* HTML. 

Il 1991-1994 è la cosiddetta fase di incubazione, albori del World Wide Web. All'inizio i siti web sono rari poi piano piano aumentano. In questa fase il web è una rete molto orizzontale composta da tante piccole entità come nella concezione di Tim Berners Lee. I primi siti web appartengono soprattutto a gruppi di ricerca, inoltre le attività commerciali su Internet sono vietate (fonte:).  

####Il web commerciale
#####Bill Clinton presidente
Nel 1994 Bill Clinton diventa il presidente degli Stati Uniti e compie una scelta decisiva per il futuro di Internet (1996? - https://en.wikipedia.org/wiki/Telecommunications_Act_of_1996). Internet viene pienamente aperta per gli usi commerciali. In pratica un progetto di ricerca finanziato con fondi pubblici (e cofinanziato anche dal settore privato) viene consegnato al privato chiavi in mano, senza contropartite. 

Sempre nel 1994 viene deciso che Internet sarebbe diventata la piattaforma di comunicazione integrata. Nello stesso periodo ci si pone anche la domanda su come connettersi fisicamente alla rete, e viene effettuata la scelta politica precisa che tutti si sarebbero connessi tramite la compagnia telefonica. Viene comunicato alle compagnie che è **vietato impedire l'accesso a Internet** e **non si possono imporre sovrapprezzi** per connettersi a Internet. 

Il governo in pratica rinuncia alla possibile maggiore tassazione nell'immediato, dovuta ai maggiori profitti delle telco (le aziende che forniscono servizi di telecomunicazione), ma pone le basi per un ampio mercato per le compagnie telefoniche.

Inoltre all'inizio chi forniva linea telefonica e chi forniva servizio Internet erano disaccoppiati, ora, con la banda larga siamo incatenati a un solo Internet Service Provider (ISP).

#####Il boom del web – la consapevolezza degli U.S.A.
Tra il 1994 e il 1996 in America si nota sin dall'inizio come ci sia la piena consapevolezza che Internet avrebbe avuto un impatto molto forte, arrivano grandi capitale per lo sviluppo del web. 

Nel frattempo in Europa e in Italia non si capisce cosa stia capitando sia dal punto di vista politico che da quello finanziario con questa nuova innovazione. Alcune persone molto sveglie intraprendono iniziative commerciali legate a Internet anche in Italia, come l'Onorevole Quintarelli con Inet. 

La partita però la giocano gli Stati Uniti ed è per questo che ora tutta la ricchezza e le innovazioni maggiori legati alla Rete sono negli Stati Uniti. In Italia e in Europa non si capiva l'idea, in Italia, diverse persone hanno avuto idee analoghe a Youtube (Niccolò Crauso) o Google ma non ci fu la volontà politica per sostenerle. 

Gli americani quindi pongono le basi per leadership economica e politica online (basata solo sulla cultura digitale che altrove non c'era). L'America ha avuto l'accortezza di pensare al futuro facendo un ragionamento ex-ante sulla digitalizzazione, da idee teoriche si passava al pratico.

Tra il 1994 e il 2000 grazie al Web viene a crearsi la ricchezza privata legale più grande mai esistita. Il web diventa di fatto l'interfaccia di Internet, gli utenti web crescono, la rete inizia ad essere **meno distribuita** (meno *read write*, T.B.Lee inizialmente si immaginava che chi leggeva sul web avrebbe anche pubblicato). Col crescere del numero di persone (che non hanno più competenze tecniche) diminuisce la percentuale di chi pubblica. Gli usufruitori del web diventano decine di milioni, di cui la maggior parte non ha né competenze né voglia di pubblicare. Cresce il numero di clienti web ma il numero di siti che pubblicano rimane una frazione, il numero di server non cresce in maniera proporzionale. In poche parole: **molti broswer, pochi server**.

####La centralizzazione del web
Per molti informatici implementare un server per pubblicare contenuti sul web è  molto semplice, ciò che in pratica è necessario avere per fare ciò è un computer e un software (gratis, i.e. Apache).

Lo sforzo richiesto, tuttavia, è molto di più di quanto una persona media sia disposta a spenderci (già solo per la preparazione tecnica necessaria). Avere un sito web proprio non è un compito facile già solo a valle di tutte i problemi di sicurezza e di aggiornamento.

Nel naturale sviluppo della rete, c'è stata una mancanza, forse di consapevolezza, del fatto che le persone che accedevano al web avrebbero anche voluto pubblicare i propri contenuti ma era troppo dispendioso (e.g.: costruirsi una casa dalle fondamenta). 

Dal punto di vista imprenditoriale, nasce quindi l'idea di affittare (a gratis) uno spazio sul web per poter pubblicare ciò che si vuole anche senza preparazione tecnica e hardware/software da installare. Questi siti web oggi prendono il nome di *piattaforme* e sono nati intorno alla fine anni 1990 inizio 2000.

All'epoca era difficile capire le implicazioni di questo servizio utile offerto (apparentemente) a gratis, ma sostenuto da un modello di business solido. 

Il fatto che l'affitto sia gratis vuol dire che bisogna riflettere su due punti:
 1. perché è gratis? 
 2. a quali condizioni si usufruisce del servizio

#####Perchè è gratis?
Principalmente per due motivi:

1. Per la **pubblicità**. Per molti anni la risposta a questa domanda (2000-2010) era che i fornitori delle piattaforme si ripagavano attraverso la pubblicità. In molti casi è ancora predominante questo modello di business. L'idea è quella di “rovinare” un po' il servizio con fastidiosi banner e immagini, ma almeno renderlo usufruibile in modo gratuito. Questo metodo funziona, tant'è che Google fa oltre il 90% del suo fatturato attraverso la pubblicità in questi anni. Ci si è accorti, dopo qualche anno, che la pubblicità è una torta abbastanza costante, non varia molto da anno in anno. Per avere pubblicità sul web la si toglie da altre parti. I ricavi derivanti dalla pubblicità sul web inoltre sono spesso irrisori.  
2. Per **tracciare e profilare gli utenti**. Sfruttando una caratteristica intrinseca derivata dal rapporto *client-server*, il server (e chi lo gestisce) sa chi ha chiesto che cosa, da dove e in quale momento (queste informazioni sono scritte in un file di testo chiamato **log** presente in ogni server). Il detentore del server, acquisendo informazioni viene ad ottenere un potere oggettivo. Incrociando diversi database (diversi log) si possono stimare i gruppi di persone che accedono a un determinato contenuto in un determinato sito a una certa ora, questi dati sono utili per tracciare gli utenti e fare, ad esempio, studi di mercato. Col passare del tempo, rendendosi conto dell'utilità di tracciare gli utenti, sono stati inventati nuovi strumenti per tracciare, i c.d. **Cookies**. I Cookies sono pezzettini di codice sulla nostra macchina per identificarci automaticamente. I Cookies permettono di creare profili molto più precisi, rispetto ai log, attraverso cui si possono identificare le persone (creando dei profili personali). I siti più moderni inoltre, ad esempio Facebook, YouTube e altri, sono **interattivi**. Il fornitore del sito ha lo stesso potere dei log, registra qualunque cosa si è fatto su una pagina oltre a quale pagina della piattaforma è stata richiesta, incluso quando si scrive qualcosa che poi non si pubblica, oppure quante volte si cerca un determinato profilo. In queste piattaforme viene **tracciata qualsiasi attività sul sito**.

#####Perché viene fatto ciò? Quale è il modello di business?
La risposta è duplice:  

1. Il primo obiettivo della raccolta dei dati personali è per creare "profili pubblicitari”, in modo tale da:
 - Offrire pubblicità di terzi in maniera mirata . Facebook è interessata alla *redemption*, cioè a quanta gente clicca su un determinato banner pubblicitario.    
 - Vendere direttamente il profilo pubblicitario.  
Il problema è che da questi profili è che si possono estrarre molto più informazioni personali rispetto alla propensione all'acquisto (ad esempio preferenze sessuali, orientamento politico). Qualsiasi entità che ha accesso a questi dati, quali i governi o le aziende, possono sapere informazioni personali molto delicate.

2. Il secondo obiettivo è quello di vendere i propri dati ad altre entità commerciali (quali assicurazioni, datori di lavoro ecc.). Nell'esempio delle assicurazioni si potrebbero creare polizze “personalizzate” che adeguano i premi al tipo di profilo. Oppure si potrebbero discriminare lavoratori in base a informazioni molto private che tendenzialmente non sono/non dovrebbero essere presenti sul curriculum.

Ovviamente chi ha questi dati e vive in un paese dove il governo può chiedere all'azienda l'accesso ai dati, c'è la possibilità che i servizi di intelligence facciano screening e monitoraggio di massa. Questa attività tipicamente è eseguita per ragioni antiterroristiche, tuttavia, come esposto anche dalle rivelazioni di Snowden, questi dati vengono poi anche usati per fini “meno nobili” quale l'individuazione di potenziali avversari politici e per attaccare persone potenzialmente “scomode” mettendole in imbarazzo di fronte a un grande pubblico (ad esempio rivelando le preferenze sessuali, ecc.).

Questa attività moralmente reprensibili possono essere svolte dalle stesse grandi aziende che raccolgono i dati. E' capitato con Uber, ad esempio, che ha minacciato pubblicamente determinati giornalisti troppo aggressivi nei confronti dell'azienda, affermando che di volere rilasciare scandali e dettagli della vita privata degli stessi giornalisti “troppo critici” che usavano la piattaforma (fonte: http://www.buzzfeed.com/bensmith/uber-executive-suggests-digging-up-dirt-on-journalists#.dmx208EqP).

Dietro l'offerta del servizio gratuito è presente questo modello di business. Il grosso problema di questi modelli di business è che si espongono agli abusi, il potenziale negativo può essere molto grande (anche il potenziale positivo).


#####A quali condizioni?
Ogni volta che si registra a una nuova piattaforma si accettano dei “terms of use” o “terms of service” (ToS). 

Questi sono contratti unilaterale in cui vengono offerte delle condizioni prima di poter accedere al servizio, se non si accettano non si può accedere al servizio. Questi documenti sono molto lunghi, spesso scritti in "legalese" e in inglese. In linea di massima tuttavia affermano: "ti offriamo un servizio, senza nessuna garanzia o sicurezza e di togliere il servizio quando e come vogliono".

Sostanzialmente è come un padrone di casa che offre l'alloggio a gratis ma ti può sfrattare in qualunque momento, quando vuole (oltre che spiarti). Secondo diversi giuristi il ToS è un contratto iniquo.

La situazione è particolarmente delicata poiché per diverse entità, questo servizio privato for profit, è diventato un spazio semi-pubblico. Facebook ha un impatto sempre più rilevante avendo un potere indiscriminato su pagine di aziende o partiti politici, per cui decisioni arbitrarie possono avere un'influenza non trascurabile dal punto di vista sociale e economico.

Per alcuni non è giusto che queste aziende fornitrici di servizi possano fare ciò che vogliono senza dipendere da nessuna autorità. Per risolvere questo problema si è pensato a una **democrazia rappresentativa** su determinate piattaforme, per esempio per decidere la politica di privacy implementata. Un altra soluzione, più classica e anche complementare, prevederebbe un controllo governativo tramite **strumenti antimonopolistici** classici (ad esempio la divisione del monopolio, o il controllo del governo sull'operato). Un'altra discussione a livello più alto è ripensare il **confine tra pubblico e privato**. Il pubblico da diritto di esistere all'azienda privata a certe condizioni e queste condizioni potrebbero essere riviste.

A prescindere da queste idee ancora in stato embrionale, ci sono proposte più concrete. Ad esempio si sta pensando a un modo per gli utenti per uscire da una piattaforma (ad esempio Facebook) esportando tutti i propri dati in modo automatico su un'altra piattaforma concorrente (ad esempio Facebook2) che potrebbe ad esempio, soddisfare maggiormente esigenze di privacy.

##lezione 22 – Le piattaforme centralizzate e Internet distribuito
Per piattaforme si intendono servizi Internet di varia natura quali:
- siti web con eventuali app: ad esempio Facebook
- solo app: ad esempio Uber

Una piattaforma, per definizione, è commerciale *for profit* con un numero di utenti significativo. Un'altra definizione è OTT cioè OTT ("over the top"), termine inventato dai fornitori di connessioni per indicare ciò che stava "sopra le loro reti". Sono cioè fornitori di contenuti e servizi (CSP o "content and service privider"). In Italia e negli altri paesi con questo acronimo si intendono Facebook, Google, Twitter, ma anche Amazon e Apple (i famosi GAFA, "Google, Amazon, Facebook e Apple").  

###Le piattaforme tra fiscalità e privacy
Il discorso sulle piattaforme è piuttosto polarizzato. Le piattaforme sono tutte americane e le infrastrutture sono europee (in Europa), tuttavia chi mette le infrastrutture non sta estraendo grandissimi profitti e i profitti estratti dalle piattaforme sono spesso “esenti” da tassazione (tramite meccanismi di elusione adottati spesso dalle multinazionali).

Come esposto nella lezione 21 in relazione alle piattaforme il dibattito è ampio nel contesto della privacy (essendo che le aziende che forniscono le piattaforme si sostengono ampiamente con il commercio di dati personali) e della fiscalità.

Per quanto riguarda la privacy queste aziende, quasi tutte americane, si avvantaggiano di una scelta fatta dall'Unione Europea nel 2000 chiamata **“Safe Harbour”**. Il Safe Harbour è un accordo tra EU e USA per il trattamento dei dati personali che implica una libertà maggiore per il trattamento dei dati personali alle aziende americane piuttosto che a quelle europee. A valle di questo accordo, le aziende americane non devono seguire le leggi europee ma devono solo seguire alcune linee guida generali per quanto riguarda il trattamento dei dati personali. Le aziende europee quindi non hanno la stessa libertà delle aziende americane per elaborare questi dati (ad esempio la Telecom non può usare i dati come fa Google o Facebook).

Per quanto riguarda la fiscalità, queste aziende multinazionali (non solo i giganti digitali, ma tutte le multinazionali) grazie alla globalizzazione riescono a creare dei meccanismi societari fiscali per pagare pochissime tasse, eludendo il fisco e creando un grandissimo problema, cioè buchi nei bilanci pubblici da mancati incassi da grandi aziende.

###L'alternativa al web centralizzato
Questa situazione in cui ci sono dei grandi “player” con un potere smisurato è inevitabile perché il web fino dal principio era client server? Il web è centralizzato a causa del *potere dei log* e della sua struttura intrinseca?

Esistono servizi che non sono client-server, sono distribuiti in cui i computer collaborano. Questi sono i servizi sono chiamati **peer2peer (p2p)**.

La posta elettronica ad esempio è un servizio distribuito, peer to peer,nato più
 di 40 anni fa. Il client posta spedisce la email al server posta che collabora con altri server per farla arrivare al destinatario. 

La posta elettronica non c'entra nulla con il web, infatti opera su un suo protocollo chiamato Simple Mail Transfer Protocol, o SMTP (il web usa il protocollo HTTP). 

Altri esempi di sistemi distribuiti sono: (1) *bit-torrent*, in questo caso diversi computer collaborano tra di loro per scambiarsi materiale, (2) *Skype*, famosa piattaforma per effettuare chiamate VoIP, per molti anni è stato p2p, ma da quando la controlla Microsoft è centralizzata; (3) *bit-coin* che è una moneta virtuale, in cui c'è una banca centrale che controlla la produzione della moneta, ma c'è un potere distribuito.

Il discorso tra concentrazione e distribuzione è un pendolo che storicamente oscilla. In certi periodi è in voga la distribuzione, in altri la centralizzazione. Negli anni 70 c'era tendenza a fare sistemi distribuiti, oggi questa è invertita e si propende a pensare/creare sistemi centralizzati. Forse oggi sarebbe nato email.com invece che un sistema distribuito per lo scambio di posta elettronica.

####I punti di forza di un sistema distribuito
Uno dei punti di forza dei sistemi p2p è il **“potere di fuso”**. Ad esempio se uno dei computer delle catene che si scambiano le email si rompe ce ne sono *n* altri che lo sostituiscono.

Inoltre ciascun nodo nella rete può vedere solo il traffico che gli passa attraverso e non **tutto il traffico** come nelle piattaforme centralizzate. Ciò risulta in un **potere limitato** e distribuito di chi controlla i nodi.

Tornando alle domande Jacques Ellul ([Le 76 ragionevoli domande di Jacques Ellul](#le-76-ragionevoli-domande-di-jacques-ellul)) è possibile fare una analisi accurata degli aspetti etici dei sistemi centralizzati e distribuiti e dei loro impatti sulla società.

####Un esempio concreto di sistema distribuito
Prendiamo l'esempio di un computer attaccato a presa di casa e  alla Wi-Fi. Sopra questa macchina vengono messi gli stessi contenuti che sarebbero messi su Facebook e ceri contenuti sono disponibili a tutti o a piccoli insiemi di persona a scelta.

Ci sono già diverse idee per questo modello in cui tutti i propri contenuti stanno sul proprio computer. Una di queste si chiama *freedom box* (fonte: https://it.wikipedia.org/wiki/FreedomBox). La *news feed*, in un sistema del genere, funzionerebbe chiedendo a ciascun piccolo computer personale un pezzo di informazione.

Per creare questo sistema bisogna ideare un linguaggio e delle macchine apposite. Ci sono dei problemi tecnologici seri su cui c'è gente che sta già lavorando. Per ora la sfida più difficile è avere le performance di Facebook. 

Qualcuno ha già provato a lanciare un Facebook distribuito, uno degli ultimi è stato il progetto “Diaspora”, tuttavia è fallito miseramente. Il concetto importante è che in questo sistema sarebbe **il proprietario dei dati a possederli e gestirli** invece che andare a caricarli su un server esterno in cui i servizi di *intelligence* e aziende private potrebbero accedervi senza problemi.

####Cosa succederà in futuro
Siamo nel pieno della centralizzazione dei sistemi, ma per il futuro potrebbe migliorare la situazione.

Bisognerebbe il più possibile cercare di mantenere la propria sovranità digitale. Ora la situazione più facile ed economica che comunque fornisce servizi di altissima qualità, è quella di consegnare i propri dati a un entità esterna:  
1. bisogna almeno essere consapevoli di tutto ciò che accade;  
2. bisogna cercare di approfittare della autonomia che possiamo ancora avere, ad esempio procurandosi il proprio dominio Internet (e.g.,mariorossi.it). Questo è utile per avere una identità personale e per avere maggiore riservatezza, soprattutto per quanto riguarda la posta elettronica. Sul proprio dominio si può poi installare un server di posta;  
3. non è saggio concentrare tutto su un'unica piattaforma, domani potrebbe non esistere più.

##L'Internet governance ovvero chi decide su Internet
Tutti gli argomenti trattati inclusi i nomi a dominio e le piattaforme sollevano una questione più ampia. Chi decide le cose su Internet? Chi prende le decisioni tecniche, ad esempio sui protocolli (TCP, SMTP, ecc.), o decisioni non tecniche, ad esempio lo spazio dei nomi a dominio (chi decide se può esistere il dominio .maometto o .comunismo?)? 

Chi decide su internet ha una importanza economica crescente, anche per quanto riguarda la “vecchia” economia (ad esempio i motori di aereo passano dati di funzionamento via Internet, presto tutto sarà collegato a Internet). Tra pochi anni probabilmente non si parlerà più di economia digitale, presto sarà tutto digitale.

###L'IETF
In principio Internet è stato un progetto un po' peculiare. Fino all'inizio degli anni '80 Arpanet e Internet erano particolari in quanto la comunità che era esperta in queste reti aveva voce in capitolo e ha contribuito alle fondamenta del progetto.

Negli anni 80 il numero di utenti cresce. All'inizio gli utenti erano pochi e le decisioni erano prettamente tecniche. Aumentando il numero di utenti nasce la prima associazione che viene creata per gestire aspetti tecnici (principalmente protocolli) è l'**IETF** cioè l'**Internet Engeneering Task Force**. Questa organizzazione, soprattutto data la comunità iniziale molto californiana e “Internettiana”, ha un approccio molto informale. Qualsiasi persona può iscriversi alla mailing list e contribuire ai nuovi standard.

Capita che certe decisioni siano fatte da ragazzini ad esempio Aron Schwartz che aveva 15 anni. Chiunque può partecipare alle riunioni, basta pagare la quota di partecipazione. 

####Gli RFC
Gli standard di Internet sono liberamente disponibili e si chiamano RFC, "request for comments" (es RFC 1881). 

Gli standard vengono definiti via mailing list e con incontri fisici tra persone. Una volta fatta una decisione si scrive l'RFC con una descrizione dettagliata (in inglese comune). Dopo che l'RFC è stato esposto pubblicamente vengono lasciati dei commenti. Una volta terminato il processo, se tutta la comunità ritiene che sia un buono standard, gli viene dato un numero e diventa uno standard di Internet. 

Alcuni RFC sono più discorsivi, per spiegare principi generali (anche in modo divulgativo) relativi ad esempio all'architettura di Internet, anche se solitamente si tratta di documenti tecnici.

###I nomi a dominio e la ICANN
I nomi a dominio sono stati utili per la diffusione del web, tuttavia hanno causato diversi problemi.

Le stringhe alfanumeriche hanno aperto una serie di problemi di: marchi, politici, religiosi. Si è creato quindi uno spazio per potenziali conflitti non indifferente, cosa che non avvenne con i numeri di telefono (che sono rimasti numeri asettici infatti).

Ad esempio:
 - problemi di marchi: cfr. caso Armani (http://www.interlex.it/nomiadom/r_manno3.htm)
 - probemi religiosi – si può usare un nome a dominio blasfemo?
 - problemi politici – si può usare un nome a dominio dove certi partiti sono vietati? O ad esempio il dominio .sucks

La registrazione dei domini è gestita dalla **ICANN, la Internet Corporation for Assigned Names and Numbers**, che è stata creata inizio anni 90 quando Internet stava diventando commericiale. Gli assigned names sono i nomi a dominio.

In questa fase della storia di internet, gli americani avrebbero potuto delegare a qualche ministero la gestione dei nomi a dominio (come probabilmente sarebbe in europa), ma non è nel loro modo di agire. E' stata quindi creata una società not-for-profit esterna al governo di diritto californiano a Los Angeles.  

Il governo americano ha assegnato a questa associazione not-for-profit il potere di decidere quali nomi a dominio esistano (quindi .com, .edu, i nomi nazionali: .it .uk, ecc), e anche come essi vengano assegnati.

L'assegnazione dei nomi a dominio avviene tramite ICANN che a cascata delega a dei *registrar* regionali che a loro volta delegano a piccole aziende che a fronte di un piccolo pagamento associano una persona/entità giuridica a un nome a dominio.

ICANN è diventata molto ricca e potente, su ognuno dei nomi a dominio una piccola frazione del denaro necessario per registrarlo va ad ICANN. ICANN ha un budget di centinaia di milioni di dollari all'anno e prendono decisioni per tutto il mondo. ICANN in poche parole è paragonabile come entità alle Nazioni Unite, al World Trade e altri organismi sovranazionali o grosse burocrazie.

ICANN quindi prende decisioni con risvolti politici economici e religiosi con impatto in tutto il mondo. A chi risponde questa entità? Chi non è d'accordo con le decisioni a chi si appella?

Diversi paesi non sono contenti che una azienda americana *no profit* nata a Los Angeles decida anche le cose per paesi come Cina, Vietnam, Brasile. Gli Stati Uniti cercando di mitigare la situazione hanno decentralizzato l'organizzazione.

Internet era una “struttura” americana fino a pochi anni fa, ora è mondiale, gli americani sono disposti a lasciare un poco di potere ma non troppo per lasciare Internet come è ora.

###L'Internet Society (ISOC)
L'Internet Society è un'altra entità *no profit* e ha ruolo principalmente culturale, ma anche concreto, ad esempio nomina dei direttori di ICANN e anche dell'IETF. 

Spesso queste organizzazioni coinvolgono le persone che hanno inventato la prima internet, ad esempio Vint Cerf, vice presidente di Google.

###Gli standard del web e il W3C
Il web è un applicativo che “gira” su Internet attraverso il protocollo HTTP e il linguaggio di markup HTML.

L'organismo che stabilisce gli standard del web è il **W3C, il World Wide Web Consortium**, è un consorzio *no profit*, la sede principale è all'MIT. E' mandato avanti con i soldi delle grandi aziende (ad es: Microsoft, Google, ecc.), e ultimamente ha definito l'HTML versione 5. 

Su w3c.org si trovano standard, gruppi di lavoro, mailing list ecc.
C'è un gruppo di lavoro che sta lavorando sugli standard per creare una piattaforma social tipo Facebook, ma distribuita.

###I diritti su Internet
Molti dei temi trattati in questo corso hanno suscitato una riflessione che collega la Rivoluzione Digitale con i diritti umani. 

Dalla fine degli anni '90 ci si è iniziato a chiedere come il sistema dei Diritti Umani (nato con la Dichiarazione de Diritti Umani del 1948) possa essere rispettato su Internet e se questi principi debbano essere adattati ai moderni metodi di comunicazione.

Ad esempio l'art 21 della costituzione italiana parla della stampa tipografica con dettagliatissime istruzioni. Passati 70 anni forse bisognerebbe prendere in considerazione anche Internet (e magari la televisione) come mezzo di comunicazione nell'art 21. C'è quindi bisogno di una riflessione anche 
Costituzionale.

####Il diritto sui propri dati
Si parla sempre più spesso di *cyber war*, un paese attacca dal punto di vista informatico da un altro paese. Noi come essere umani abbiamo dei diritti? Abbiamo diritto a mantenere i nostri dati (dal conto in banca, alla cartella clinica digitale)? Come essere umani abbiamo diritto che i nostri dati non vangano azzerati? La convenzione di Ginevra afferma che certe cose non possono essere fatte ai civili, e a proposito dei loro dati?

####La privacy e i metadati
Con il digitale diventa facilissimo registrare i metadati di tutte le conversazioni anche senza sapere i contenuti

Nella costituzione italiana viene affermato che la corrispondenza è segreta. Tuttavia nessuno si è mai preoccupato di tutelare i metadati di queste comunicazioni, poiché allora era una cosa impensabile riuscire a tracciarli in modo esaustivo. Oggi tuttavia è possibile e già solo sapendo i metadati (chi, quando, a che ora si chiama, a che antenna si è agganciati) della comunicazione possono essere estratte molte informazioni sulla persona (luogo, rete di contatti, interessi, ecc.) 

A questo punto forse bisognerebbe anche tutelare i metadati. Negli ultimi anni si parla di una **Dichiarazione dei Diritti di Internet**, "una Internet Bill of Rights", o "Internet Magna Charta", o "Dichiarazione dei Diritti in Internet". Due parlamenti europei, quello francese e quello italiano, hanno creato commissioni di studio miste (parlamentari ed esperti) per definire questa Magna Charta.

Uno dei problemi più importanti che si stanno ponendo queste commissioni di studio è se ci siano dei diritti nuovi (tipo diritto di accesso a Internet) o se bisogna basarsi solo su diritti vecchi. 

	Una “Magna Charta” della Rivoluzione Digitale per chiarire le idee e per orientare la politica (anche in materia di sorveglianza e privacy).

###La policy e le decisioni della Corte di Giustizia Europea del 2014
####Il diritto all'oblio
La prima sentenza della Corte di Giustizia Europea è stata quella che ha reso noto il diritto all'oblio nell'aprile del 2014. Il diritto all'oblio è fare in modo che certe proprie informazioni non appaiano più tra i risultati di ricerca di un motore di ricerca.  Il diritto all'oblio quindi garantisce il diritto a veder cancellati sui motori di ricerca i link a notizie su una persona ritenute "inadeguate o non più pertinenti",

La prima pagina del risultato del motore di ricerca ci definisce, per alcune persone era quindi sorta la necessità di non fare apparire certe notizie anche a distanza di anni dell'avvenimento di certi fatti (solitamente che creano imbarazzo).

A certe condizioni le persone hanno diritto a non vedere certe informazioni nella prima pagina di ricerca dopo la sentenza della commissione europea anche se non in tutti i casi (ad esempio in un caso politico e/o in caso di corruzione).

Questa decisione è in contrasto con il diritto all'informazione. In America è infatti inconcepibile una tale decisione in quanto va contro il primo emendamento per la libertà di espressione. 

Ora come ora comunque è Google a decidere chi può avvalersi del diritto all'oblio che metto in fondo alla pagine di ricerca

####La ritenzione dei dati
L'altra sentenza importante del 2014 è stata quella che ha abrogato definitivamente la direttiva sulla ritenzione dei dati da parte dei provider.

Dopo l'11 settembre l'UE aveva adottato una direttiva in cui obbligava gli ISP a tenere i dati di tutte le comunicazioni (connessioni a Internet, SMS e chiamate) per minimo *x* tempo (in Italia 2 anni).

L'atteggiamento tipico fino agli attentati dell'11 settembre era "c'è un sospetto" vengono fatte intercettazioni su di esso. Dopo l'11 settembre il paradigma è cambiato in "tutti sono potenziali sospetti quindi bisogna tenere le comunicazioni di tutti". Questa direttiva europea equivalente al Patriot Act americano, è stata interamente abrogata nel 2014, ma i paesi membri ignorano la decisione della corte europea e continuano a fare data retention. 

# Parte Metodologica
## Introduzione (lezione 1) 
In questa parte introduttiva verrà spiegato concretamente come si svolgerà il corso.

###Lezioni
Le lezioni in aula saranno in prevalenza lezioni frontali standard con, soprattutto nella lezioni frontali standard con, soprattutto nella domande e le riflessioni a voce alta verranno incoraggiate. E' possibile che i alcuni casi si ricorra a "break-out" session per lavoro/riflessioni di gruppo, con poi sintesi plenarie davanti a tutta l'aula.

###Attività (obbligatorie)
Le attività da svolgere ai fini dell'esame e per avere una infarinatura iniziali degli strumenti digitali sono:

* creazione di un breve video: una clip di 30-60 secondi postato su una piattaforma come Youtube e rilasciato con licenza Creative Commons in cui ci si presenta e si descrive di cosa si vuole parlare nel proprio blog. Il video è uno strumento potente per comunicare ed è ortogonale alla scrittura. Saper creare un buon video può tornare utile nel mondo del lavoro, sopratutto negli ultimi tempi in cui si chiedono sempre di più video di presentazione per qualsiasi tipo di application (lavori, master, corsi ecc.);
* tre blog post: gli articoli dovrebbero essere di 300-50 parole, dovrebbero includere anche immagini e dovranno essere rilasciati in Creative Commons. La scrittura di un blog post aiuta a sviluppare buone capacità di articolazione di un ipertesto. inoltre è un utile esercizio per imparare ad argomentare correttamente (per esempio evitando fallacie logiche). Inoltre rivolgersi a chiunque con un testo è un esercizio particolare in cui bisogna rispettare determinate regole;
* utilizzo di Twitter: per promuovere i propri blog post e perché è uno strumento di importanza sempre maggiore ed è un buon megafono con cui darsi sentire.

## Comunicare in pubblico - riflessioni iniziali (lezione 2)

Uno dei principali obiettivi di questo corso è quello di comunicare in
pubblico. È doveroso quindi effettuare alcune riflessioni fin
dall’inizio. In questo corso la comunicazione è un vincolo  (bisognerà infatti
scrivere 3 blog-post), tuttavia è indispensabile nella vita quotidiana
ed è un’azione che va intrapresa in modo responsabile.
Una peculiarità della comunicazione pubblica è quella di trasmettere un
messaggio a uditori sconosciuti che potrebbero mettersi in ascolto in un
momento imprecisato nel tempo (soprattuto su internet).

Storicamente solo una minoranza della popolazione poteva rivolgersi ad
un pubblico indifferenziato, cioè coloro che potevano esprimersi
attraverso i grandi media. Al giorno d’oggi, grazie ad internet, siamo 2
miliardi di persone connesse e presto saremo 6 miliardi,  tutti possiamo
esporre pubblicamente le informazioni che vogliamo. In questo contesto è necessario fare riflessioni che si fanno da secoli ma che in realtà solo ora si applicano a una grande fetta della
popolazione.

Una prima riflessione fondamentale, di derivazione illuminista è “sapere
aude!”, cioè ragionare con la propria testa.
Il motto dell’illuminismo di Immanuel Kant, tratto dal suo saggio
“Risposta alla domanda: che cos'è l'Illuminismo?”, recita:

	"L'Illuminismo è l'uscita dell'uomo dallo stato di minorità che egli
	deve imputare a sé stesso. Minorità è l'incapacità di valersi del
	proprio intelletto senza la guida di un altro. Imputabile a se stessa è
	questa minorità, se la causa di essa non dipende da difetto di
	intelligenza, ma dalla mancanza di decisione e del coraggio di far uso
	del proprio intelletto senza essere guidati da un altro.
	
	*Sapere aude!*
	
	Abbi il coraggio di servirti della tua propria intelligenza! È questo il
	motto dell'Illuminismo"

È fondamentale chiarire sempre sempre ai lettori la natura di ciò che si
sta comunicando. Innanzitutto bisogna specificare chi sta parlando e se l’autore usi le
sue parole, o quelle di qualcun altro. Specificare solo l’autore di un
articolo in cui sono presenti affermazioni non frutto di proprie
elaborazioni e di cui non si riporti l’autore originale tramite una
citazione è considerato plagio. Il plagio, oltre ad essere legalmente
perseguibile, è moralmente sbagliato; esiste un rapporto di fiducia con
il lettore che deve e vuole sapere da chi derivino certi ragionamenti (fonte: http://www.laprimaveradellascienza.it/due-righe-da-leggere-prima-di-qualunque-discussione/) .

### Cosa è possibile comunicare

Cosa si può comunicare quindi? Sostanzialmente tutto ciò che si vuole:

1.  tutto ciò che è frutto della nostra immaginazione: per esempio
    sogni e fantasie. L'importante è che chi legge/ascoltare lo sappia
    che non si tratta del mondo reale. Per esempio, sui libri in cui i
    contenuti sono frutto dell’immaginazione dell’autore c’è scritto
    “romanzo”, in modo da comunicare inequivocabilmente la natura
    dell’elaborato;  

2.  opinioni senza argomentazioni: cioè opinioni senza dimostrazioni e
    senza contesto.  Nella stragrande maggioranza dei casi al pubblico
    poco importa di leggere un'opinione fine a se stessa, in cui non
    vengono comunicati dati e/o fonti; 

3.  testimonianze dirette di qualcosa: vale a dire tutto ciò che
    rientra nell’affermazione "ho visto succedere questo", ad esempio
    c'è una manifestazione e si è testimoni diretti degli eventi che
    pendono luogo. In questi casi molto spesso si specificano ora,
    luogo, e altri dati che cirscostanziano la testimonianza. Chi
    testimonia direttamente può diventare una fonte, quindi deve
    assumersi le proprie responsabilità;

4.  testimonianze di altri: ciò accade tutte le volte che affermiamo
    “so che tizio ha visto..". Non siamo gli occhi di chi ci ha riferito
    un determinato fatto, sorge quindi la questione dell'affidabilità.
    Prima di propagare informazioni provenienti da testimonianze di
    altri bisogna verificare l'affidabilità delle informazioni. Al
    giorno d’oggi su Internet (e in particolare sul web) il propagarsi
    di testimonianze spesso false è endemica, queste prendono il nome di
    “bufale”, una delle dirette conseguenze di ciò è la disinformazione
    che spesso porta al cospirazionismo. Chi propaga una bufala
    contribuisce al danno originario. 
    Riferire in modo accurato la testimonianza
    di altri è ciò che da generazioni fanno i giornalisti di professione. Essi non assistono direttamente agli    eventi (tranne in rari casi), ma riportano fatti di cui sono venuti a conoscenza attraverso diversi canali ed è il loro compito (o almeno dovrebbe esserlo) verificare che le informazioni di cui entrano in possesso siano corrette ed accurate;

5.  opinioni argomentate: si tratta sostanzialmente di asserire
    qualcosa e argomentarlo ("io penso x perché ho letto questi libri,
    visto queste lezioni..."). Questo tipo di comunicazione  coinvolge
    il mondo della cultura, dove liberamente ci si confronta sulla forza
    delle proprie argomentazioni, che possono essere più o meno ampie
    e/o convincenti. 

Le argomentazioni sono basate su fonti. Le opinioni basate su
argomentazioni sono una sintesi delle fonti da cui sono state tratte
delle informazioni. Il lavoro di selezione e sintesi delle fonti non
finisce mai. La selezione delle fonti dovrebbe avvenire saggiando la
loro l'autorevolezza e l'affidabilità, incrociando informazioni diverse
e selezionando ad esempio elaborati di autori fidati.

Ogni giorno ci sono nuove fonti con cui raffinare le proprie
argomentazioni, ma la domanda "quanto devo prestare attenzione a questa
nuova fonte" è cruciale e richiede esperienza per essere affrontata.
L'università fa un po' questo lavoro, fornisce agli studenti
informazioni di base di cui fidarsi e gli strumenti e lo spirito critico
per poter valutare successivamente l’affidabilità di nuove fonti.

### La conoscenza 

Esistono diversi tipi di conoscenza, ad esempio la conoscenza sociale,
quella artistica, quella scientifica, tutte contengono informazioni
anche se codificate in modi diversi.

In un dibattito razionale la conoscenza scientifica ha molta importanza.
Per conoscenza scientifica si intende un insieme di conoscenze
articolate in teorie caratterizzate da:

1.  coerenza logica interna, vale a dire la coerenza logica delle
    teorie. In sostanza permette un generale accordo tra gli esperti nel
    giudicare la compatibilità di singole proposizioni con la teoria. In
    questo ambito, nel corso, verranno trattate ad esempio le fallacie
    logiche, ossia errori ragionamento che portano alla violazione delle
    regole in un confronto argomentativo corretto; 

2.  un rapporto esplicito verificabile con la realtà: cioè oltre ad
    essere coerente, la conoscenza scientifica premette anche di predire
    eventi futuri in modo verificabile. Rende le teorie applicabili per
    prevedere fenomeni o progettare tecnologia (“costruisci l’aereo in
    questo modo e volerà”). 

Nonostante l’importanza della conoscenza scientifica bisogna comunque
fare molta attenzione. Anche la scienza si è sbagliata, si sbaglia
ancora oggi e si sbaglierà anche in futuro.

Essendo una conoscenza umana, è stata corrotta dalla politica, dalla
religione e ai giorni nostri soprattutto dal denaro. Ci sono studi su
studi deviati da finanziamenti che vogliono andare in una certa
predeterminata direzione.

Gli scienziati possono sbagliare, sono essere umani che come tutti noi
portano le loro passioni debolezze e codardie.

Tra gli esempi più eclatanti di studi scientifici deviati si può
annoverare il filone scientifico influenzato dall’eugenetica, in cui il
ragionamento e supposte prove scientifiche provavano come alcune persone
fossero inferiori ad altre. Ciò portò ad aberrazioni come la
sterilizzazione di determinate persone per evitare che esse si
propagassero.

È quindi nostro compito sempre vigilare per correggere.

### I fatti 

Daniel Patrick Moynihan, sociologo e senatore americano, diceva: “Ognuno
ha diritto di avere le proprie opinioni, ma non i propri fatti”.

Anche i fatti devono essere posti alla verifica della ragione. Capita
spesso di sentire frasi del tipo "discussione chiusa, questo è un
fatto", quando in realtà quel determinato fatto dovrebbe essere
verificato ulteriormente e vedere se effettivamente si tratti di un
fatto. Bisognerebbe innanzitutto verificare di che tipo di fatto si
tratti e di quanto esso sia discrezionale: è una legge di natura? È un
documento storico? Esistono testimoni oculari? Esistono prove
scientifiche?

Solo ponendosi queste domande una opinione può diventare un fatto
pressoché certo.

### I dati 

Imparentati coi fatti, i dati sono spesso usati in maniera aggressiva e
retorica, "le cifre dicono x e quindi la mia affermazione è
insindacabile". Esattamente come per i fatti bisogna avere la capacità e
la competenza per dire da chi e come siano stati misurati, cosa
singifichino di preciso, se siano rappresentati correttamente, se siano
completi e se i confronti fatti siano equi. Molti grafici suggeriscono
interpretazioni fornendo magari anche solo parte dei dati: il modo di
presentazione può essere distante da ciò che dicano i grafici veramente.

### Come comportarsi 

Ogni cosa dovrebbe essere vagliata criticamente senza però cadere nello
scetticismo più totale e dubitare di tutto ciò che vediamo o sentiamo.
Un buon approccio è quello di decide decidere di quale fonte fidarsi,
questo dovrebbe essere dovrebbe essere il ruolo storico dei media.

Nella vita e su Internet più che cercare una divisione netta tra vero e
falso, tra giusto e sbagliato, bisogna imparare ad orientarsi usando la
ragione, il confronto e il metodo scientifico. E' uno spazio articolato
che va dal "molto probabilmente falso" o “poco probabilmente vero”, al
"molto probabilmente vero" noi di canto nostro dobbiamo decidere di chi
fidarci e dobbiamo affermare che anche noi siamo fonti autorevoli e di
cui ci si può fidare.

Bertrand Russel commentava negli anni 20, in cui molte basi scientifiche
sembravano dissolversi di rinunciare a credere a cose vere o false ma
senza per questo cadere né nello scetticismo assoluto né nel dogmatismo.
Questa è una lezione importante anche per la democrazia

### Conclusioni

In conclusione quando comunicate:

1.  chiarite la natura della nostra comunicazione; 

2.  argomentate, spiegate, citate le fonti, dimostrate, misurate per
    ricadere nella categoria dell'opinione argomentata. Importante
    evitare l'errore tipico di chi inizia a comunicare in pubblico cioè
    "dire qualcosa per il gusto di dirlo" convincere il lettore a
    leggere fino in fondo. 

Questo è Il modo migliore di costruirsi una reputazione e, quindi, per
farsi ascoltare.

Su internet è facile comunicare, ma difficile farsi ascoltare: ci sono 2
miliardi  di concorrenti e presto 6. Per il lettore ogni istante ha un
valore infinito e la vita è una collezione finita di istanti, se
qualcosa non vale la pena di essere letto non sarà mai letto.

In fondo è per questo che siamo all'università, ci serve soprattutto per
capire come e dove prendere informazioni ma anche come argomentarle e
criticarle. Anche nel lavoro, in cui probabilmente si avrà un audience
più ristretta che su internet, è altrettanto importante per ottenere la
fiducia dei colleghi.

### Domande 
1. domanda: esempio in cui la scienza si è sbagliata?
	- Presenza dell’etere
	- Filone scientifico influenzato da eugenetica [integrato negli appunti sopra]
2. domanda: come fidarsi dei giornali?
	- esempio: in Italia le testate sono di gruppi economici. Quindi conflitto
di interessi con i proprietari. conoscere il giornalista per rispetto
delle fonti e integralità. verificare consistenza logica e confrontare
con altre fonti -- tutto ciò costa del tempo, ma il palio c'è la
conoscenza del mondo.


## Iscrizione ai social (lezione 2) 

Integrare con slides

istruzioni su come ci si iscrive ai vari social:

Tumblr, mailing list, Twitter.

### Iscrizione a Tumblr 

In questo corso viene consigliato Tumblr perché, tra le altre cose,
abilita la possibilità di seguire altri utenti (come su Facebook),
tuttavia si possono aprire blog anche con altri servizi o su propri
server personali.

Il processo di registrazione per creare un blog su Tumblr è piuttosto
standard. Vengono chiesti mail e password e bisogna accettare i soliti
“termini e condizioni”, che nessuno legge, ma in cui si accettano cose
che non si conoscono a cui saranno soggetti i sui contenuti futuri che
verranno pubblicati.

Solitamente viene anche chiesto di verificare la mail, onere a carico
dell’utente, ma è una misura efficace per evitare che si iscrivano
tonnellate di utenti finti creati da bot.

### Iscrizione alla mailing list 

Mailing list: filtraggio di messaggi su Thunderbird etc. - argomento che
verrà ripreso in futuro ma comunque è tutto scritto sul sito

Https: perché c'è il messaggio di warning quando si va nu
nexacenter.org,

### Iscrizione a Twitter 

spiega Twitter, come registrarsi ecc.

Bisogna curare la propria immagine sul web, quindi non lasciare l'ovetto
su twitter: es @brainpicker

## Integrità (lezione 3) 
La definizione di integrità è a corollario dei vari argomenti del corso e si basa su come fare le cose piuttosto che sulla cosa in sé. 

La definizione di integrità a cui facciamo riferimento in questo corso è data dal Prof. Michael Jensen della Harvard Business School (HBS), uno dei fondatori di SSRN (Social Science Research Network).

<nota> SSRN è un portale dove si pubblicano direttamente i risultati scientifici senza passare attraverso le riviste scientifiche. Questo tipo di pubblicazione, scaricabile gratis è chiamata *Open Access* (che è un argomento ortogonale all'integrità). </nota>

### Efficienza
Solitamente l'integralità è percepita semplicemente come un vincolo morale ma Michael Jensen,  con un classico approccio orientato al business, per spiegarla parte dal definire l'**efficienza**.   
Jensen ha notato che se i singoli lavoratori di un'organizzazione sono integri l'efficienza è anche il 200% più alta che in organizzazioni in cui non vige l'integrità. 

### Definizione
Ma quindi cosa si intende per integrità? Ha a che fare con gli impegni che gli individui prendono con altri individui. Vale a dire impegni presi da x verso y dove y può essere un superiore, un collega, un cliente, un fornitore ecc.   

Con impegno si intende il vincolo che si prende per fare una determinata cosa entro un determinato tempo – e.g.: “mi impegno a scrivere un rapporto entro giovedì prossimo”.   

Essere integri significa che una volta preso l'impegno, esso venga rispettato entro i tempi previsti. Per arrivare effettivamente a rispettare l'impegno c'è del lavoro, lo sforzo non inizia quando si decide di vincolarsi con un impegno, bensì **inizia prima**. 
Questo sforzo di immaginazione di tradurre un impegno in ore di lavoro e proiettarlo nella propria agenda personale è difficile. Con gli anni si impara a conoscere sé stessi, da giovani spesso si sottostimano gli impegni, crescendo si impara a triplicare i tempi. Ad ogni modo, nel momento in cui prendiamo un impegno la controparte si aspetta che venga rispettato e che noi abbiamo fatto le dovute considerazione prendendo l'impegno. 
Una parte importante di questo processo è anche prevedere dei margini di sicurezza in modo da essere sicuri di riuscire a rispettare gli impegni. 

Nel momento in cui le persone tendono a comportarsi in modo integro quindi si crea una situazione di fiducia e non è più necessario creare piani B e C. È una cosa relativamente semplice come concetto e porta a miglioramenti di efficienza notevoli. 

### Emergenze
Gli imprevisti possono tuttavia sempre capitare e può succedere che non si riesca più a far fronte ai propri impegni.
Quindi in come si possono trattare le emergenze? Nel caso delle effettive emergenze l'integrità prevede:   
 - comunicare che c'è un imprevisto, appena lo so devo comunicare che c'è l'imprevisto 
 - scusarsi 
 - riprogrammare dando una data certa: bisogna essere realistici nella riprogrammazione (è un nuovo impegno) 

### L'integrità per il singolo
Il singolo in questo contesto è inteso come qualcuno che, ad esempio non lavora in un gruppo di lavoro o in un azienda e che potrebbe essere un *free lance*. Visto che si lavora da soli e non ci sono superiori si potrebbe pensare che l'integrità sia un vincolo meno stringente. Tuttavia comportarsi in modo integro con chiunque fa sì che ci si costruisca e si mantenga una reputazione con i propri clienti e fornitori. Per un *free lance* è fondamentale la reputazione, è un vantaggio economico molto forte, in quanto banalmente libero gli altri dall'ansia che il mio compito sia eseguito per la data richiesta. 

## Migliorare a pubblicare (lezione 4)

lo scopo di questa lezione è aumentare le capacità e migliorarsi per pubblicare efficacemente. 

il concetto è ben riassunto da questo poema zen della cultura hacker: 

	"To follow the path:  
	look to the master,  
	follow the master,  
	walk with the master,  
	see through the master,  
	become the master."  

è ciò che dovrebbe esserci nell'atteggiamento del corso, partire senza avere tante conoscenze, imparare dagli altri, imparare online, imparare da noi che teniamo lezione in modo da migliorarsi. 
Internet è nata da persone che ragionavano secondo questo modo di pensare. 

### Pubblicare su Twitter 
Twitter è asimmetrico, questa è una delle maggiori differenze rispetto a Facebook. Il numero di persone che seguo è diverso rispetto al numero di persone che mi seguono. Inoltre non tutti i Tweet vengono letti da tutti. 

Si possono **menzionare** gli utenti in un Tweet apponendo un @ davanti al nome utente che si vuole menzionare. Tuttavia se il Tweet inizia con un **@[NomeUtente]**, soltanto quel determinato utente potrà vederlo. Nel caso si volesse mettere il nome dell'utente all'inizio del Tweet si può  apporre un punto davanti a @,  quindi .@[NomeUtente].

Per parlare di specifici argomenti è possibile mettere un *hashtag* prima di determinate parole chiave. Per esempio, si volesse  parlare di “foo” basterebbe scrivere **#foo** all'interno del Tweet. Gli hashtag sono cliccabili
 così si possono vedere tutti
 gli utenti e i Tweet che parlano di quell’
argomento.  L'hashtag di questo corso è **#RivoluzDigitale**.

Uno dei motivi per cui si usa Twitter durante il corso è per **pubblicizzare i propri blog-post**. Tumblr ha una funzione per pubblicare un Tweet automaticamente, ma è  sempre meglio che venga scritto a mano in modo da stimolare l'interesse di un possibile lettore (come fa per esempio l'account di @ilpost). Nei Tweet pubblicati per il corso bisognerebbe includere #RivoluzDigitale e/o menzionare @RivoluzDigitale

Oltre a collegare il Tweet al corso di Rivoluzione Digitale è necessario inserire all'interno del Tweet un link al blog posto. Il link che viene riportato dovrebbe essere un permalink invece che il link alla home del blog. La Homempage cambia nel tempo, quindi dopo poco il vostro articolo non sarebbe più raggiungibile tramite il Tweet che avete pubblicato.
- Esempio di permalink: http://rivoluzionedigitale.polito.it/risorse
- Esempio di link alla homepage: http://rivoluzionedigitale.polito.it/ 


### La mailing list – Cercare, scrivere e rispondere

La posta elettronica è uno strumento molto datato, esiste da prima di internet, solo in un secondo momento si è adattato ad esso. 
Con gli anni si sono stabilite una serie di regole per comunicare con questo mezzo, la cosiddetta *netiquette*, che è una sorta di autoregolamentazione, vale a dire come si pensa che si debba comportare la gente. 

#### Funzionamento
Il funzionamento della mailing list è molto semplice. Ci sono una serie di indirizzi email, iscritti a una lista gestita da un server raggiungibile a sua volta attraverso indirizzo email a cui inviare i messaggi da inoltrare a tutti i mittenti iscritti (per il corso è rd@server-nexa.polito.it). 

Se una mail viene inviata al server che gestisce la mailing list possono succedere due cose:
1. se il mittente si trova nella lista, il server la manda la mail a tutti gli iscritti;
2. se l'indirizzo email non presenta nella lista degli iscritti, il server *freeza* la mail e manda una mail a chi è admin della lista e al mittente comunicando che un non iscritto alla lista ha provato a scrivere.

#### Cercare 
Una parte fondamentale  delle mailing  list è l'archivio. Nel momento in cui avete un problema e cercate supporto mandando una mail in lista, sarebbe opportuno effettuare nell'archivio della mailing list. 
Nel tempo l'archivio di una mailing list cresce e si arricchisce, arrivando al paradosso in cui si cerca negli archivi della lista (ciò accade soprattutto nell'*opensource*) e spessissimo si arriva alla soluzione senza postare nessun nuovo messaggio. 

La navigazione nella mailing list del corso (raggiungibile su http://server-nexa.polito.it/pipermail/rd/) non è del tutto intuitiva anche se esistono dei trucchi per esplorarla in modo efficace.
Nell' archivio le mail sono organizzate per mese e sono presenti diversi modi di navigazione: per thread, per autore, per oggetto e per data. Tuttavia se si cerca uno specifico messaggio bisognerebbe cercare mese per mese e non è il modo più immediato che esista.

Un modo per aggirare questo problema è usare Google. Nella schermata di “ricerca avanzata” di Google (raggiungibile attraverso un immagine di un ingranaggio in alto a destra nella finestra del broswer) è possibile specificare il dominio in cui cercare determinati messaggi, nel nostro caso basta specificare http://server-nexa.polito.it/pipermail/rd/ come dominio e la ricerca verrà effettuata solo negli archivi della mailing list ([a proposito della ricerca avanzata di Google e delle giovani generazioni](http://uk.businessinsider.com/millennials-dont-know-how-to-use-google-2015-5)). Inoltre si possono specificare altri filtri, ad esempio la lingua dei risultati. Tutti i flitri specificati nella maschera della ricerca avanzata di Google si ripercuoto sulla query che verrà prodotta e che verrà visualizzata nella barra di ricerca una volta effettuata la ricerca. Una scorciatoia per arrivare allo stesso risultato è digitare nella barra di ricerca di Google:
- [argomento da cercare] site:http://server-nexa.polito.it/pipermail/rd/

Una cosa da tenere a mente durante la scrittura di una mail è che nell'archivio della mailing list del corso tutto ciò che non è testo viene cancellato all'interno dell'archivio, quindi non verranno memorizzati, ad esempio, tutti i collegamenti ipertestuali, i grassetti, i corsivi e le immagini non verranno.

##### Navigazione per thread 
Un thread di discussione  è una serie di mail che riguardano lo stesso argomento, ed è identificato dall'oggetto delle mail che deve essere lo stesso in uno stesso thread.
Rispondere a una mail (ad esempio usando il pulsante rispondi di un client mail) vuol dire indentare la mail nel thread a cui si sta rispondendo. 

Nei client mail, ad esempio in Thunderbird, l'indentatura viene visualizzata in modo *fancy*. Tuttavia nella mailing list l'indentatura è rappresentata con un > se si parla di un messaggio precedente, con  >> se si tratta di due messaggi precedenti e via dicendo.

#### Scrivere 
Per scrivere sulla mailing list bisogna innanzitutto guardare i campi a cui bisogna prestare attenzione anche per mandare una mail ad un singolo destinatario, quindi:
* assicurarsi che mittente e il destinatario siano giusti
* assicurarsi di aver scritto un OGGETTO e che esso sia chiaro e significativo. 

Per scrivere il corpo della mail:
* ricordarsi di inserire alcune forme di cortesia all'inizio della mail (e.g., “cari tutti” e simili) e alla fine (e.g., “grazie” o altre forme di cortesia);
* suddividere il testo in paragrafi corti, usando righe bianche tra un paragrafo e l'altro;
* segnalare cosa si sa su un certo argomento o una fonte allegata "mi sembra accurato, ma non ho verificato”;
* dichiarare di cosa si sta parlando.

Non è immediato comunicare in questo modo e non è per forza l'unico modo corretto, bisogna provare senza avere paura di sbagliare 

#### Rispondere 
C'è un legame stretto tra il metodo in cui si risponde e il thread di un certo argomento, per non creare problemi con l'organizzazione dei messaggi bisogna seguire due semplici consigli:
1. se si vuole rispondere a un messaggio, bisogna selezionarlo e cliccare su “Rispondi a”;
2. se si vuole scrivere un nuovo messaggio bisogna cliccare su “scrivi nuovo”.

#### Rispondere sopra o sotto il testo citato. 
Si può decidere di rispondere sopra ciò a cui si sta rispondendo. Se si risponde sopra si sta usando il *top posting*, se si risponde sotto il *bottom posting*, inoltre si può rispondere tra le linee. 

Il metodo più usato è il *top posting* perché più comodo e immediato. Tuttavia se si risponder, si vede prima ciò che è stato scritto prima e si ha una certa coerrenza cronologica.
Rispondere tra le linee è molto utile per rispondere a richieste puntuali ed è utile e veloce se è necessario rispondere a tanti punti, tuttavia è un metodo aggressivo poichè spezza il messaggio di un altro. 

Una buona regola generale è quella di seguire lo stile che tutti usano su una mailing list e rimanere fedeli a quel metodo.

##### Buone pratiche
Alcune buone pratiche quando si risponde riguardano:
* l'oggetto: Thunderbird si può impostare su visualizzazione ad albero per i thread delle email. Fare in modo che questa visualizzazione sia coerente con la risposta che stiamo mandando (quindi rispondere alla mail giusta).
* leggibilità: fare in modo che tutti, macchine e umani, riescano a leggere bene la mail e l'oggetto, adottare un comportamento che crea meno problemi possibili di interpretazione (principio di Netiquette spiegato nei prossimi paragrafi).
* scrivere risposte in disaccordo: fare gentilmente e tenere conto che dall'altra parte c'è una persona 
* usare la mailing list: la mailing list esiste per parlare, il primo obiettivo è quindi parlare, è molto facile sbagliare all'inizio ma lo sbaglio più grande è quello di non interagire. L'importante alla fine è iniziare a comunicare
* seguire lo stile di risposta del thread e della mailing list (usare *top posting* se tutti stanno usando il top-posting e viceversa, vedi paragrafo precedente).

### La Netiquette 
la Netiquette (=Net etiquette) non è una regola ma è una norma, un'aspettativa di comportamento particolarmente utile quando si usano mailing list e i messaggi non sono privati.

#### Argomenti – ovvero on topic e off topic
La lista del corso nasce per parlare di alcuni
 specifici argomenti:
tutti gli argomenti legati al tema del corso
 esempio: segnalare articoli legati alla rivoluzione
 digitale e discuterne assieme
tutti gli argomenti legati alla gestione dei blog
 esempio: chiedere aiuto perché non riuscite a
 fare una cosa specifica con Tumblr
domande legate al corso di interesse generale
Se si utilizza la lista per qualsiasi altra cosa, ad esempio per promuovere i propri blog post o parlare di calcio, si va fuori tema (**off topic**). In generale andare fuori tema può far arrabbiare alcune persone che seguono la lista che vengono assillati da mail che non sono in linea con gli argomenti che vorrebbero seguire.

#### Scegliere bene l'oggetto delle mail
La lista non è solo utile per chi la sta usando ora: siccome c'è un archivio i messaggi saranno anche utili a chi userà la mailing list in futuro. Se non si sceglie bene l'oggetto, chi verrà dopo non troverà i messaggi archiviati male a causa di un oggetto non appropriato. 

Inoltre spesso i destinatari di una mailing list decidono di leggere una discussione solo leggendo l'oggetto della mail, deve essere quindi preciso e conciso.

#### Chiedere aiuto
la mailing list serve per chiedere aiuto, tuttavia anche in questo caso è bene seguire alcune norme di comportamento:
1. cercare nei vecchi messaggi (e dimostrarlo) risposte già date per risolvere lo stesso problema;
2. essere circostanziati e includere tutte le informazioni rilevanti;
3. avere pazienza per almeno un giorno prima di sollecitare nuovamente.

#### Educazione e rispetto
Un altro aspetto importante da tener presente è l'educazione, in particolare:
1. rispettare le opinioni degli altri ed essere gentili. Non rispettare le opinioni e la mancanza di gentilezza porta alle cosiddette *flame war*, nonostante volte a guerra di idee sia bella da vedere, se ce n'è troppa la gente si cancella dalle mailing list.
2. rispettare gli altri (si discutono idee e non le persone)
3. Non scrivere tutto in maiuscolo MAIUSCOLO, infastidisce ed equivale ad urlare.
4. Non tutti leggono le email in html, quindi è solitamente meglio usare solo testo (è una regola di buon senso per una lista, quando si interagisce con le persone per lavoro a volte è necessario usare l'html per grassetti e simili) 

### Aspetti pratici della mailing list di Rivoluzione Digitale 
La domanda più frequente che viene posta, è: non riesco a postare sulla mailing list come mai? 
La risposta è presente nelle FAQ (Frequently Asked Questions) del corso, tuttavia è un problema che sorge a causa degli alias degli indirizzi email assegnati dal sistema di gestione email del Politecnico di Torino.

Ogni studente ha a disposizione un indirizzo email che è raggiungibile attraverso due indirizzi: 
1. s<matricola>@studenti.polito.it
2. nome.cognome@studenti.polito.it
Tuttavia il resto del mondo non sa che i due indirizzi email portano alla stessa casella email e neanche il server mailing list di Rivoluzione Digitale lo sa. Quindi è meglio iscriversi con l'indirizzo email che si usa per mandare le mail per non farsi rimbalzare le mail dal server.

Nel caso ci si sia iscritti come s<matricola>, ci si può cancellare e reiscirvere come nome.cognome 

####Iscrizione cancellazione e informazioni pratiche

Per capire con **quale indirizzo email** si è iscritti alla mailing list mandare una email a questo indirizzo rd:  request@server-nexa.polito.it scrivendo “password” nel
 testo della mail (rd-request@... e non rd@...). Questa operazione permette di parlare direttamente col software
 che gestisce la mailing list
 se si è iscritti alla lista vi viene ritornata la propria password, altrimenti viene ritornato un errore.

Se si vuole cambiare l’indirizzo email con cui ci si è iscritti,
 ci si può dis-iscrivere l’indirizzo vecchio dalla lista
 (s12345@...) e poi re-iscrivere l’indirizzo nuovo (nome.
cognome@...). Tutto questo si puo’ fare inviando delle email a rd-
request@server-nexa.polito.it ossia al software che
 gestisce la lista oppure usando l’interfaccia web (https:
//server-nexa.polito.it/cgi-bin/mailman/listinfo/rd), precisamente scrivere una mail con oggetto “Mailman request” e corpo:
* Per cancellarsi: unsubsrcibe + *password*
* Per iscriversi: subscribe+ *password*

Per approfondire l'argomento fare riferimento alla sezione 3.2 del manuale di mailman (il software usato per gestire la lista) e la FAQ 1.1 descrive ciò che è stato spiegato ora.
Le FAQ sono disponbili su Github e migliorabili da chiunque voglia contribuire.

## licenze Creative Commons  (lezione 7)

A complemento del discorso sul [diritto d'autore (lezione 3)](#il-diritto-dautore), in questo paragrafo verranno presentate le licenze Creative Commons (CC).
Sono 6 licenze e sono pensate per qualunque cosa (video, fotografie, testi), tranne che per il software (che è particolare, c'è il codice sorgente, il codice oggetto, il codice eseguibile).Queste 6 licenze hanno delle caratteristiche particolari e possono essere molto diverse tra loro.

###Perché esistono le licenze CC e alcuni cenni storici

Dopo che viene creata un'opera l'autore ha una protezione automatica. Il diritto d'autore si articola in 17 diritti specifici e sono tutti in capo all'autore in automatico, al completamento di un opera. il diritto d’autore non prevede quindi formalità: la piena protezione prevista dalla legge si ottiene in automatico. Questa scelta di fornire all'autore il massimo della protezione in automatico è stata fatta più di 100 anni fa, in modo da garantire sia agli industriali, sia ai poeti squattrinati tutta la protezione senza bisogno di nessun particolare sforzo.

Nel caso in cui si voglia **rinunciare a uno o più di questi diritti**, per fare in modo, ad esempio, che l'opera incontri meno barriere alla diffusione, è necessario comunicarlo. Se nulla è indicato “tutti i diritti sono riservati”.
Dall'altra parte, se l'opera non è di pubblico dominio, il riutilizzatore deve dimostrare che può usare determinate risorse (tramite eventuali accordi con l'autore).

La verifica se l'autore voglia rinunciare a qualcuno o tutti i diritti, permettendo il riuso in certi contesti, è sempre avvenuta tramite contatti diretti (ad esempio compagnia teatrale che contatta lo scrittore e viene fatto un accordo per concedere l'opera gratuitamente).
Con Internet è nato il bisogno di comunicare ex-ante a quali diritti un determinato autore voglia rinunciare (anche per non ricevere 100k email per dire a tutti che possano riusare una determinata immagine) e da qui è nata l'esigenza delle licenze Creative Commons che permettessero di riservare solo alcuni diritti (“*some rights reserved*”).

Prima delle licenze CC era già possibile comunicare ex-ante a quali diritti l'autore rinunciasse. Ad esempio nelle pubblicazioni della fondazione Olivetti, veniva scritto "pubblicazione libera se viene citata la fonte": l'ambizione della fondazione culturale era quella diffondere le proprie opere, in quanto in linea con i suoi obiettivi.
Un altro esempio è rappresentato dai Wu Ming (http://www.wumingfoundation.com/), autori sotto pseudonimo che hanno reso i loro romanzi liberi e scaricabili via Internet dal 1996 (sono comunque pubblicati da Einaudi per chi ne volesse una copia cartacea).

Le licenze CC sono state presentate a New York nel 2002 e volevano diventare uno standard per permettere di comunicare comunicare al mondo che solo alcuni diritti sono riservati. 
Inoltre la necessità di avere a disposizione delle licenze vere e proprie, formalmente corrette, è nata poiché le due righe scritte potevano essere deboli in sedi legali, soprattutto a valle di riusi commerciali.

Essendo i diritti 17 e potendoli combinare in vario modo, il numero di licenze sarebbe dovuto essere molto elevato per descrivere tutti i casi. Creative Commons ha deciso di dividerle e crearne un numero ristretto.

###le licenze CC
Tutte le licenze CC hanno un nome a blocchi, il primo è sempre attribuzione, poi possono seguire altri blocchi, in tutto sono 4:

* BY - attribuzione;
* ND - non opere derivate (No Derivatives);
* NC - non commerciale (Non Commercial);
* SA - condividi allo stesso modo (Share Alike).

(fonte: creativecommons.org e creativecommons.it)

**Tutte le licenze permettono la condivisione tramite reti peer-to-peer (file sharing)**, poichè le reti peer-to-peer tipo BitTorrent non sono a scopo commericale.

####Attribuzione (BY)
Il vincolo di Attribuzione impone di riconoscere una menzione di paternità adeguata, fornire un link alla licenza e indicare se sono state effettuate delle modifiche. Puoi fare ciò in qualsiasi maniera ragionevole possibile.
L'autore può anche specificare come vuole essere citato. Pensato apposta, molte volte lo scopo delle persone è di farsi conoscere e farsi leggere.

####Non opere derivate (ND)
Pone il divieto di creare e distribuire opere derivate (quindi remix, trasformazioni, traduzioni, o altre opere basate su un artefatto soggetto a ND).
La può usare per diversi motivi tra cui, non fidarsi dei traduttori ,tuttavia è un vincolo molto forte.

####Non commerciale (NC)
Vieta l'uso commerciale del materiale (ad esempio stampare un libro rilegarlo e venderlo).
E' un vincolo particolare e potrebbe limitare molto la diffusione di una certa opera, per esempio: un videoamatore crea un video particolare e una testa giornalistica vuole riprenderlo, in teoria non potrebbe perché il loro sito è commerciale. 

####condividere allo stesso modo (SA)
Si possono creare opere derivate, ma l'opera che creata basata sull'opera originale deve avere la stessa licenza usata in quella originale. Questo concetto è stato creato nell'ambito del software, dove si chiama *copyleft*.sul principio di creare un pool di opere libere e tutti quelli che contribuiscono al software fanno in modo che questo pool di software libero si allarghi. Questo vincolo ha un senso solo se si possono fare opere derivate.

#### le 6 licenze CC
Le licenze Creative Commons sono 6 in totale e sono la combinazione dei blocchi esposti precedentemente:

1. CC BY Attribuzione: si può fare ciò che si vuole con il materiale (condividere e modificare anche a fini commerciali) a patto che si citi l'autore. 
In diversi paesi, tra cui l'Italia, citare l'autore è un diritto morale ed è inalienabile anche dal punto di vista contrattuale; 
In altri paesi, come negli Stati Uniti non è così, esistono ad esempio i *ghost writer*, che scrivono una determinata opera per conto di un terzo e rinunciano all'attribuzione tramite un contratto (in Italia sarebbe contratto nullo);
2. CC BY-SA Attribuzione e Condividi allo stesso modo: ha gli stessi vincoli della CC BY ma inoltre se si modifica il materiale o ci si basa su di esso, bisogna distribuire i propri contributi con la stessa licenza del materiale originario;
3. CC BY-ND Attribuzione e non opere derivate: ha gli stessi limiti della CC BY inoltre il materiale modificato o opere basate su di esso, non possono essere distribuite; 
4. CC BY-NC Attribuzione non commerciale:  ha gli stessi vincoli della CC BY ma il materiale non può essere distribuito per fini commerciali;
5. CC BY-NC-SA attribuzione non commerciale condividi allo stesso modo;
6. CC BY-NC-ND attribuzione non commerciale no derivati: con questa licenza l'unica cosa che si può fare è condividere il materiale per fini non commerciali senza modifiche. Ha limitazioni molto forti e vincola molto il propagarsi di una determinata opera.

#### Come si fa ad utilizzarle
Per usare le licenze CC non bisogna fare nulla di particolare, sono già state create e si possono liberamente usare senza registrarsi o pagare: basta dire quale licenza CC si applica alla propria opera.

	Esempio di un caso comune di utilizzo:
	© [Nome Cognome]. Quest'opera è pubblicata con la licenza CC attribuzione, [URL alla licenza].

Non è necessaria la URL della licenza, soprattutto ora che tutti conoscono Creative Commons, tuttavia è sempre una buona pratica. All'inizio quando non era conosciuta veniva stampata l'intera licenza anche in libricini dentro i cd.

###SIAE e CC
Crative Comons non c'entra  niente con la SIAE. La SIAE è un ente di gestione collettiva, che esiste per sopperire all'impossibilità per il singolo autore di monitorare l'intero territorio nazionale e far rispettare i propri diritti. Gli autori demandano quindi la tutela e la gestione dei propri diritti a questo ente esterno che è la SIAE. 

Sono sorti dei problemi tra la licenza CC e la SIAE poiché se un autore demanda la gestione dei sui diritti alla SIAE, per regolamento interno non può pubblicare in CC. Tuttavia è possibile che in futuro cambierà la normativa.

###dove trovare opere CC
Le opere CC si stanno avvicinando al miliardo e ormai si possono trovare un po' ovunque. 

Ad ogni modo, su diversi siti si possono effettuare ricerche filtrando i risultati per ottenere solo risultati con licenza Creative Commons (è una delle opzioni di ricerca avanzate di Google). 

Alcuni siti in cui è possibile effettuare ricerche di materiali in CC sono:
- flickr.com (foto); 
- YouTube.com (video); 
- http://www.openculture.com/ che raccoglie molto materiale di interesse pubblico oppure di dominio pubblico; 
- ocw.mit.edu, è l”*open courseware*” del MIT che contiene i materiali didattici del MIT dal 2001. E' costato circa 100 militoni di dollari e ogni anno costa qualche milione di dollari per mantenerlo. Il sito raccoglie tutte le opere didattiche del MIT con licenza in CC;
- ricerca avanzata di Google, tramite una tendina della rcarca avanzata è possibile selezionare il tipo di licenza a cui devono essere soggetti i risultati della ricerca;
- migliaia di riviste scientifiche;
- scrittori vari tra cui: Cory Doctorow, Wu Minc ecc.

###Misc - licenze CC
- Il giorno dopo le elezioni di Obama il sito della casa Bianca era in CC (https://wiki.creativecommons.org/wiki/Case_Studies/Whitehouse.gov);
- Creativecommons.it è stato creato dal Centro Nexa su Internet e Società del Politecnico di Torino e si occupa tutt'ora della gestione di CC in Italia;
- Redigere le licenze ha richiesto risorse ingenti perché è stato fatto?
Tutte e sei le licenze CC consentono i file sharing, poiché il filesharing alla *BitTorrent* non è commerciale. CC è per la libera circolazione dei contenuti (contenuti liberi → massimo beneficio per la società). 

##aspetti pratici dei blog (lezione 9)

- crap detection
- etimologia della parola blog
	web log -> we blog

###Le URL
####cosa è una URL
Una URL (Unique Resource Locator) è un identificativo di un posto sul web. 
Per inciso Internet non è il web, non sono la stessa cosa. Il web lavora su Internet. Internet ha anche altre tecnologie che la sfruttano, tipo smtp cioè la posta elettronica (non la web mail!).

	Esempio di indirizzo Internet (indirizzo IP): 130.192.91.211  
	Esempio di URL: http//www.x.org/wiki/

un indirizzo Internet è un numero che rappresenta un computer sulla rete ed è molto meno ricco di significato rispetto a una URL.

Composizione dell'URL:
- primo pezzo, il protocollo: http o https (la “s” sta per “over **Secure** Socket Layer”, e vuol dire che la connessione è cifrata e autenticata)  
- ://  
- nome del sito  
- nulla oppure percorso o nome del file  

####URL della dashboard e URL pubblica
Un URL della dashboard ha questo aspetto:
	 https://www.tumblr.com/blog/nomeBlog

Da “https:” si nota che la connessione è cifrata. **Usando questa URL si possono vedere i post solo se si è loggati**. Per pubblicizzare il proprio blog (ad esempio su Twitter) non serve (e non bisogna usare) la URL della dashboard, serve la URL pubblica del blog che ha questo aspetto:
	 nomeblog.tumblr.com

###Come scrivere un blog post

####Procedura su Tumblr:
- Cliccare su "text"
- Si apre interfaccia di scrittura con editor di testo (tipo word): editor *what you see is what you got*. E' utile usare questo editor nella maggioranza dei casi, è più diretto
- se si clicca su "<"HTML">" si può accedere al sorgente pagina: utile per includere video o immagini in posizioni precise. I browser interpretano HTML e POI lo visualizzano a schermo

####Consigli per iniziare a scrivere
Una possibile procedura per iniziare a scrivere un blogpost:
1. partire dal titolo anche solo per scriverci su e per iniziare a ragionarci  
2. si possono iniziare a mettere dei tag o keyword che restringono il campo dei concetti di cui parlerò  
3. per scrivere è importante rilassarsi per liberare la mente  
4. fare una lista di punti per sviluppare le proprie idee  
5. espandere l'elenco puntato, ogni punto diventa un paragrafo  
6. iterare fino a convergenza, cioè modificare il contenuto fino a quando si è soddisfatti  
7. prima di postare l'articolo guardare la preview per vedere se l'aspetto è quello desiderato e per far un po' di *proof reading*. E' particolarmente importante guardare le preview e non salvare ad esempio quando sono abilitati I feed rss.
Chi segue un blog con RSS riceve una mail la prima volta che l'articolo viene salvato, quindi se questo non è ancora nella sua versione finale, l'utente guarda, vede che è una bozza non riceve più notifica una volta che l'articolo è terminato

E' fondamentale scrivere per paragrafi chiaramente separati tra loro e abbastanza corti, specialmente sul web per non scoraggiare i lettori con i cosiddetti *wall of text* (un esempio:http://www.ilpost.it/2015/04/21/google-mobile-algoritmo-siti-ottimizzati-smartphone/). Si compete per l'attenzione del lettore ed è più semplice vincere questa competizione se è facile leggere ciò che si scrive.
Inoltre si dovrebbe capire da subito dove si vuole andare a parare.
Esprimersi in modo conciso e chiaro, scrivendo subito i concetti chiave è giustificato da ragioni storiche quando i mezzi di comunicazione non erano affidabili e si volevano trasmettere notizie utili e ricche di contenuto informativo con mezzi limitati (soprattutto da zone di guerra).

	Reminder: è fondamentale far capire chi siamo quando scriviamo.

####I tag
E' molto importante fare uso dei tag in modo che sia più facile essere indicizzati e chi cerca argomenti specifici trovi il nostro articolo. 

Volendo si possono mettere molti tag ma più tag ci sono meno essi forniscono informazioni, è meglio metterne pochi e che c'entrino con l'argomento trattato.

####Pubblicizzare il blog post
Per fare in modo che la gente venga a conoscenza del post scritto, può tornare utile (ed è ciò che viene chiesto ai fini del corso) *twittare* il permalik del blogpost con una piccola descrizione (ed è bene non scrivere “nuovo post” o frasi che non diano nessuna informazione sul contenuto del post).

Un blog, per essere interessante, deve essere attivo. Per vedere quando un blog sia attivo,se fatto con Tumblr basta andare su:
	https:nomeblog.tumblr.com/archive

Per tenere vivo il blog si possono anche mettere foto video e brevi interventi per mostrare che c'è un pensiero attivo dietro il blog.

####URL shortener - cosa è bit.ly.
Bit.ly è una “scatola nera” in cui ci mettiamo una URL lunga e lui ci restituisce una URL corta. Bit.ly si salva la mappa delle URL e quando riceve una URL corta in entrata reindirizza alla URL lunga associata e presente nel suo database.

Aspetti positivi e negativi
Pro: minor “spreco” di caratteri su Twitter;
Contro: non si sa dove portino I link corti, potenzialmente potrebbero portare su immagini offensive o altri contenuti non appropriati.

Gli URL shortnener sono talmente comodi che anche Twitter ora implementa il suo, cioè:
	t.co
e anche Google ha il suo: 
	goo.gl

Se una URL espande a una truffa o qualcosa che danneggia solitamente viene bloccato dalla piattaforma (lo fanno anche Firefox e Chrome alle ultime versioni)

###Rudimenti di web
Se si ha a che fare con un blog ci si scontra per forza con HTML, CSS e JavaScript.
Queste tecnologie sono in pratica ciò che si trova “sotto il cofano” del web.

un browser interpreta HTML e CSS ed esegue JavaScript.
- HTML: (HyperText Markup Language) è un linguaggio di *markup* per descrivere documenti (per esempio i blog post). una delle cose più dirompenti sono stati i collegamenti iperstestuali.
- CSS: (Cascading Style Sheet) è un linguaggio per cambiare lo stile, cioè l'aspetto delle pagine web. certi siti fatti bene hanno CSS diversi per visualizzare pagina a schermo o per stamparla
- JavaScript: è un linguaggio per rendere dinamiche le pagine web (ad esempio per far funzionare la chat di Facebook)

Queste tecnologie vengono utilizzate dai blog  e anche da Facebook ma sono nascoste al punto tale che solitamente quando ci interfacciamo con loro solitamente inseriamo solo testo.

	Importante: HTML non è un linguaggio, è un meta linguaggio. 

####i tag
**HTML è un linguaggio di markup** e come tale utlizza dei tag per identificare determinate porzioni di testo:
 
- "'<HTML>'" dichiara L'inizio pagina HTML, e "'</HTML>'" dichiara fine pagina
- "'<head>'" è come fosse una copertina della pagina
- "'<body>'" inizia il corpo del testo strutturato per paragrafi 
- "'<p>'" dichiara l'inizio di un paragrafo e "'</p>'" la sua fine

per provare a scrivere HTML basta creare file di testo su PC salvarlo in estensione HTML e aprirlo con un browser. Ci sono diversi strumenti interattivi con cui imparare a giocare con l'HTML, ad esempio *Liveweave* (http://liveweave.com/) permette di vedere direttamente l'effetto di ciò che si scrive in HTML. 

Esempio di paragrafo
	"<p>" questo è un paragrafo "</p>"

Esempio di ipertesto - il tag per farlo è <a>, solitamente si **annegano link nel testo e non si dichiarano esplicitamente i link**:
	"<a href=”http://x.org/”>il progetto X.org</a>"
Questo rende la scritta “il progetto X.org” cliccabile e
 fa sì che chi ci clicca vada su http://x.org/

I tag, inoltre, possono essere inclusi uno nell'altro es <p> questo è una <b>paragrafo</b></p>

####Inclusione di immagini tag e attributi
Il tag per includere le immagini si chiama <img> e si usa in questo modo:
	<img src=”URL” alt=”Testo alternativo”>
dove URL e’ la URL dell’immagine e testo alternativo e’ quello che viene visualizzato se
 manca l’immagine.

Il tag immagine è particolare perché non c'è del testo in mezzo. Inoltre non bisogna neanche chiuderlo (è un c.d. “tag vuoto”)

Oltre agli attributi “src” e “alt” se ne possono usare anche altri, ad esempio “width” per
 cambiare la larghezza dell'immagine, es:
	<img src=”link...” width=”600%”>

Importante: tipicamente e’ bene che le immagini incluse nel proprio blog si trovino sul proprio blog e non da qualche altra parte, per 2 motivi:
1. Se chi ospita tira giù l'immagine, rimane l'immagine vuota sul proprio blog
2. Se l'immagine non è *hostata* sul proprio blog si usano risorse degli altri per il mio sito (eccezioni sono google, facebook o siti fatti apposta per immagini che non saturano la loro banda).

####CSS
Nei fogli di stile, o CSS, si specifica come deve essere strutturata una pagina HTML e si può suddividere in diverse sezioni (tipo “tessere” e denotati dal tag “<div>”) che si possono posizionare a piacimenti.

Oltre a strutturare una pagina si possono usare per cambiare gli stili dei caratteri e altre cose sempre inerenti al *look* della pagina

ci sono 3 modi per dichairare un css - slide 39
1. in un file a parte
 (un .css)
2. all’inizio del documento HTML dichiarando lo stile delle clssi a inizio pagina e poi in ogni div dichiaro la classe.
3. “inline” per un singolo tag

Tumblr prepara una pagina con un
 header, uno spazio per il blog post, una
barra laterale e un footer
. Scrivendo un blog post di fatto si va a
 riempire lo spazio del blog post. Cambiando tema invece si cambia
 il CSS di tutto quello che gli sta attorno.

#####CSS inline
Il CSS inline si dichiara come attributo di un certo tag. In pratica si aggiunge l’attributo style=”...” a uno
 specifico tag, per esempio:
	<p style=”font-size=44%;”>Antani</p>
Questo dice al browser che quando incontra
 quello specifico tag '<p>' deve renderlo a
 schermo con un font grande il 44% rispetto al normale.

####JavaScript
Il JavaScript si usa per rendere dinamiche le pagine. Cosa si può fare funzionalmente?
- Caricare contenuti dentro la pagina. Ad esempio: caricare nella chat di Facebook le conversazioni precedenti, caricare post sulla timeline quando si arriva alla fine
- Aggiornare la pagina senza ricaricare tutto. Ad esempio: ricevere messaggi nella chat di Facebook (se non ci fosse dovrei ricaricare la pagina). 

E' un linguaggio di programmazione con le solite cose e ha accesso alla struttura della pagine, per esempio, appunto, può prendere div e cambiare il contenuto se è arrivato un nuovo messaggio.

il tag "<"script">" serve per far caricare il codice JavaScript. 

####Cambiare il tema del blog
Si può cambiare il tema scegliendo tra i temi di default o anche editando l’HTML (che contiene del JavaScript e del CSS)
E' possibile scegliere temi gratis o a pagamento, se ne seleziona uno e in tempo reale si può veder come sarebbe il blog con un determinato tema. Una volta deciso il tema basta cliccare “utilizza” e viene applicato a tutto il blog.
Sostanzialmente cambia il CSS e qualche altra cosa, tuttavia bisogna ricordarsi che cambiando tema si perdono eventuali modifiche *custom* fatte al tema precedente.

####Aggiungere immagini
Nei blog post in generale è sempre bene integrare delle immagini. Per aggiungerle su Tumblr basta andare sull'icona a forma di immagine e selezionare dal proprio PC quale immagine caricare. Per cambiare dimensione o centrarla potrebbe essere necessario modificare direttamente l'HTML.

Come fare a far capire dove ho preso l'immagine? la licenza non è fondamentale, ma bisogna dire da dove proviene e a chi appartiene. Queste informazioni possono essere aggiunte nella didascalia dell'immagine curandosi di inserire anche una descrizione e inserire il link di riferimento.

####Aggiungere licenza CC
Per aggiungere la licenza al blog, nel caso specifico una CC, su Tumblr bisogna editare l'HTML. 

Procedura:
- andare su creativecommons.org/choose rispondo a questionario e mi viene proposta una licenza
- NC non commercial è un arma a doppio taglio, qualcuno di commerciale potrebbe non usare la mia opera nonostante mi renderebbe famoso. Es: spot TV con mia musica.
- Risposto al questionario mi viene fornito un pezzo di codice che dovrò incollare nel blog. Copiare il codice.
- Andare sul proprio blog, su “customise” e poi su “edit HTML”
- Andare sul tag body di chiusura e incollarlo, se non mi piace posso inserirlo in un tag div o “align = center” e cambiare altri attributi.
- Nel caso in cui si cambiasse il tema si perderebbe questa modifica.

####Embedding di un video
ci sono 2 modi:
1. nella dashboard c'è il pulsante per condividere video. viene fuori video in cima con breve descrizione di testo sotto
2. copio e incollo HTML di YouTube nel mio HTML della pagina

Perché va bene se lo faccio e non devo citare nessuno? anche se è un video musicale?
-visibilità
-partnership: un pezzo degli introiti pubblicitari finisce a chi ha fatto il video. Se usiamo della musica proprietaria YouTube ci toglie licenza cc al video e mostra pubblicità nel nostro video

####Aggiungere la pagina about
Perché si sappia chi siano gli autori. "gruppo di studenti del Politecnico” e che si sappia perché si pubblica (interesse personale, obbligati ecc.). Ad esempio: “facciamo parte di un corso che si occupa di questo tema". 

La pagina about serve agli utenti per sapere quanto fare affidamento a determinate informazioni. Se non si mette pagina about non si può sapere questa informazione e non si riesce ad essere affidabili.

processo per farlo su Tumblr:
- andare su customise
- add a page
- scegliere URL pagina, titolo e editare contenuto

####Consigli pratici - post bello vs post brutto
Bello:
- titolo
- paragrafi corti
- link impliciti
- immagini (lenzuolate di testo e basta non sono facili da leggere e annoiano)
- pezzi di testo linkato e non link espliciti
- firma al post
- tag a fine pagine
- citazione diretta (esiste lo strumento citazione su Tumblr che crea l'effetto grafico di spostare a destra e sfondo grigio): da qualche parte deve esserci scritto da dove ho preso la frase. Link ipertestuale all'introduzione della citazione, ma meglio scrivere sotto la fonte

da non fare:
- a capo nel paragrafo
- nessuna immagine
- link espliciti
- elenco di fonti in fondo (magari con link espliciti): HTML è una rivoluzione perché mette in relazione strettissima contenuti e fonti tramite collegamenti ipertestuali. Mettere tutti i link in fonde rende più difficile l'esperienza per il lettore.

queste cose verranno usate per valutare la parte formale del blog. Vengono anche valutati i contenuti, tra cui fallacie logiche, opinioni non argomentate, gravi errori di grammatica o sintassi.

###Crap detection
La *crap detection* è fatta nell'ottica di sapere se ciò che si sta leggendo sia valido oppure no.

Siamo in una società in cui la responsabilità dei cittadini è molto più alta di una volta. Una volta c'erano emettitori di verità elevati quali stato, religione, padri di famiglia.

Noi come cittadini dobbiamo capire per poter decidere e partecipare. Da un lato ci sono le autorità come il sole 24 ore o la Repubblica, dall'altra c'è Internet e vari blog post. La quantità di informazioni e la discordanza tra loro è veramente discordante.

Ad esempio cosa succede in Ucraina? tanto materiale sembra propaganda. 

Alcuni criteri per verificare le informazioni sono:
- Vedere se fonti sono citate, quali sono, sono verificabili.
- Sapere se chi scrive è affidabile
- se la notizia puzza di bufala andare a vedere sui siti antibufale se è una notizia già indicizzata



##Video su YouTube (lezione 10)

Il linguaggio audiovisivo è sempre più importante. Ora che ognuno può comunicarci attraverso e gli autori siamo noi (senza l'intervento di specialisti del settore), sia imprese che corsi a numero chiuso chiedono sempre di più una presentazione video del candidato.

Trend degli ultimi anni:
- Risoluzione dei video sempre maggiore
- Dai dispositivi mobili è facilissimo pubblicare un video
- Accesso a YouTube facilita la condivisione (ci vuole un account Google)

###Consigli pratici
Importante per pubblicare video per il corso:
- Privacy: pubblicare video con setting di privacy "non in elenco", attenzione a non metterlo “privato”, non sarà accessibile a nessuno tranne che al pubblicatore (quindi non potrà essere valutato)  
- Formato: registrare il video tenendo il cellulare (o un altro dispositivo di registrazione) in posizione orizzontale (modalità landscape)  
- Audio: occhio all'audio - non ci sono strumenti su YouTube per alzarlo
- Licenza: usare ai fini del corso la licenza Creative Commons (attribuzione – l'unica CC di YouTube).


###Ritocchi al video - Strumenti YouTube per migliorare il video
E' possibile apportare una serie di miglioramenti del video: luce, contrasto, saturazione, ritagliare il video (parte iniziale e parte finale).
Salvare il video prima di uscire sennò modifiche non rimangono.
E' inoltre disponibile un cursore per preferire audio o musica, modificarlo a piacimento ma tenendo sempre presente che si senta la voce di chi parla.
Oltre all'audio di sfondo si possono inserire una serie di elementi al video tipo fumetti titoli e nodi. Si può scegliere quando l'elemento grafico apparirà

Tutti questi tool sono presenti su YouTube di default, ma ce ne sono altri da usare su desktop più efficienti e con più opzioni.

	Reminder: settare nel tab il video su pubblico - un altro tab rispetto a quello della privacy

###Regole del video per il corso
1- un video per ognuno, video di gruppo si può fare ma è un di più. Video tra 30 sec e 1 minuti. Video postato su piattaforma di hosting (youtube, vimeo)
2- settare la licenza: qualunque contenuto deve usare licenza creative commons per essere tutto in CC – chi non lo fa è penalizzato ai fini del corso

	per la valutazione: l'estro creativo se non inficia il contenuto è molto ben accetto

Contenuti: Descrivere prima se stessi e poi i contenuti del blog, non trascurare la parte su se stessi

Risorse audio in CC: lista di musiche in CC: su JAMENDO - oppure su Google filtrando risorse in CC

##Wikipedia (lezione 10)

Wikipedia nasce con l'idea di fornire accesso libero alla conoscenza umana – fino a pochi secoli fa era chiusa in monasteri e successivamente nei libri, ora grazie anche a Wikipedia è liberamente consultabile online.
Wikipiedia è una enciclopedia libera e collaborativa ed è basata (scritta e gestita) su una comunità di volontari che cambia nel tempo e che sono accomunati solo dalla voglia di contribuire

	“Immagina un mondo in cui ad ogni singola persona
	sul pianeta è dato libero accesso a tutto il patrimonio
	della conoscenza umana”

###5 pilastri di wikipedia
Wikipedia si basa sui seguenti 5 pilastri:
- Wikipedia è un'enciclopedia, non produce contenuti ma li riporta. se non c'è fonte viene riportato che bisogna migliorare la voce
- Wikipedia ha un punto di vista neutrale: devono esserci tutti i punti di vista
- Wikipedia è libera
- Wikipedia ha un codice di condotta: chi viola il codice viene anche bannato (in caso sia necessario)
- Wikipedia non ha regole fisse

###la comunità
Condivide:
- obiettivi
- principi
- fiducia: anche se si sbaglia non viene visto male
- 5 pilastri

Differisce:
- Interessi
- Opinioni
- Background
- Umorismo

Decisioni tramite consenso, ambiente in continua evoluzione e validazione tramite trasparenza e responsabilizzazione

Punto di forza: grandi numeri e diversità – maggiori sono i numeri maggiori sono punti di vista, la diversità più probabile nei grandi numeri.
C'è solo un piccolo inconveniente: su Wikipedia ci sono 80% maschi e 20% femmine, quindi c'è una maggioranza di contenuti di interesse maschili.

###Modificare le voci di Wikipedia
Per modificare il *wikitesto* si accede al codice della pagina che è simile tipo all'HTML oppure, su modifica semplice, si accede ad un editore tipo word "what you see is what you get"

###progetti fratelli 
- wikiquote: aforismi di persone importanti)
- wikisource: digitalizza libri di pubblico dominio e aggiunta informazioni tipo indice cliccabile e alte info (collegamenti ipertestuali)
- wikimedia commons: mette a disposizione file multimediali con licenza aperta tipo video, immagini ecc
- ...

###Conclusioni Wikipedia
Editando Wikipedia la somma della conoscenza umana non è solo il lettura ma anche in scrittura e quindi si aumenta di molto.

	“Immagina un mondo in cui ogni essere umano può
	condividere liberamente la somma di tutta la
	conoscenza umana”

Per imparare a editare Wikipedia: https://en.m.wikipedia.org/wiki/Wikipedia:The_Wikipedia_Adventure (fonte:)


##Crap detection e senso critico (lezione 15)

###Crap detection dal punto di vista concettuale
E' possibile avere:
-fatti veri
-fatti inventati

Inoltre i fatti possono essere discussi in modelli:
-coerenti 
-incoerenti

Ciò che leggiamo ovunque è vero, o inventato, ed è rappresentato da modelli coerenti o incoerenti

Ad esempio:
“l'11 settembre è capitato” è un fatto vero. “E' stata Al Quaeda”, o “gli americani se le sono tirate giù" sono dei modelli.

####Origine del termine
Il termine è coniato da Hemingway che dice che ogni uomo dovrebbe avere un *crap detector* interiore.

	“Every man should have a built-in automatic 
	crap detector operating inside him”
	E.Hemingway 
(fonte:http://www.theatlantic.com/past/docs/issues/65aug/6508manning.htm)

Neil postman co-autore di “Teaching as a subversive activity” riprende la frase di Hemingway per spiegare quale fosse il ruolo dell’educazione (fonte: http://en.wikipedia.org/wiki/Inquiry_education) in un’epoca che non poteva permettersi di non coltivare il pensiero critico (fonte:http://blog.debiase.com/2011/10/19/crap-detector-il-sensore-di/). Afferma quindi che i cittadini liberi devono essere in grado di capire cosa stanno leggendo e se questo sia vero o meno.

In un periodo in cui la velocità di diffusione di notizie è massima tramite Internet e il Web, unita agli incentivi a rilasciare notizie eclatanti che stupiscano, sapere a cosa credere diventa fondamentale.

	“L’inquinamento online è enorme, ma risolvibile”
	Howard Rheingold

####Il relativismo - contesto storico

Rispetto a epoche precedenti in cui vi erano autorita’ ben definite (si pensi al 1910, in cui le autorità erano Dio, il Papa e la famiglia), nella nostra epoca il concetto di verità è diventato molto più relativo. 

Inoltre ai giorni nostri non c'è più (in una certa misura) l'autorevolezza della testata, ma solo quella del singolo giornalista (ad esempio capita spesso che i siti web di testate storiche pubblichino bufale).

Un grande peso cognitivo è posto sull’ individuo che in quanto cittadino partecipa democraticamente

####Il ruolo dei media
I mezzi di comunicazione di massa (i.e., i giornali autorevoli) erano la nostra fonte di informazione fino a poco fa.

Il passaggio a Internet significa che è più veloce diffondere le informazioni )(che talvolta si diffondono in modo virale), ma significa anche che si allarga il campo delle fonti di cui ci si può fidare (per esempio blogger, esperti)

Inoltre c'è stato un cambio nel modello di business per sostenere il mercato delle notizie. In principio si comprava la carta, ora la maggioranza dei siti web sono liberi, e l'unica fonte di reddito è la pubblicità. 

Più visite al sito vogliono dire più entrate pubblicitarie e ciò cambia il comportamento dei giornali.

####Perché esistono le bufale
I motivi possono essere diversi:
 - per un motivo che appartiene alla sotto cultura internet. Si scrivono bufale per divertimento;
 - per esperimenti sociali (ad esempio nel 1946 ci fu l'annuncio “Gli UFO dtanno arrivando che scatenò il panico”)war games 1984 film;
 - per propaganda;
 - un fatto viene interpretato male o appositamente male interpretato per credenze personali, successivamente è riportato su un sito e viene citato a catena da altri siti;
 - perché Internet come lo conosciamo noi si basa tantissimo sulla pubblicità, ricevere traffico è una buona cosa. Si fa link-dating, si adescano persone con dei link che cercano di adescare l'utente (usato molto da alcuni movimenti politici quali il M5S). La struttura economica del web permette di fare link-dating che incentiva le persone a compiere determinate azioni. Ad esempio il news-feed di Facebook non è timeline strict, le cose più cliccate rimangono in cima. I modelli editoriali si basano quindi su sensazionalismo e link-dating;
- perché le persone non vedono l'ora di condividere cose che rafforzano i propri pregiudizi. Barriere critiche sono più basse quando una notizia rafforza le proprie mie idee. 

###La crap detection in pratica
E' importante che i cittadini acquisiscano gli strumenti critici necessari per capire se ciò che leggono in rete è fondato oppure no (= spazzatura o no), che abbiano gli strumenti per capire di chi possono e di chi non possono fidarsi.

Per fare ciò si usano tecniche antiche come la storiografia unite a tecniche legate a internet.

####Tecniche per la crap detection

#####Due livelli di crap detection

Può volerci molto tempo per smascherare notizie “false” ben costruite. C'è  un compromesso tra il tempo che si può spendere per verificare una notizia, le fonti cui si ha accesso accesso, e l’importanza soggettiva di farsi una opinione genuina su un determinato tema. Tuttavia in molti casi però è banale da fare.

######Crap detection livello base
Il livello di base e’ quello di riuscire a capire rapidamente quali sono le “boiate”, in pratica notizie infondate e distorte che vengono anche dette “bufale”. Un ottimo lavoro in tal senso è svolto da Paolo Attivissimo (http://www.attivissimo.net/) e Bufale un tanto al chilo (http://www.butac.it/).

######Crap detection avanzata
La crap detection avanzata consiste nel capire le notizie distorte propagate dai mezzi di informazione autorevoli (di fatto *propaganda*).

In questo contesto c'è il pericolo dell *auctoritas*: “siccome lo dice il New York Times, mi fido”.

Questo tipo di crap detection è molto molto difficile in qualunque epoca (e.g., report dal fronte truccati durante WWI, armi di distruzione di massa in Iraq).

#####Regole di buon senso
Quando si legge una notizia, bisognerebbe porsi una serie di domande e criteri e per verificare che non sia distorta oppure falsa, qui di seguito ce ne sono alcuni:
1. chi e’ l’autore? 
2. cosa ha fatto in passato? cosa dicono di lui? chi sono quelli che parlano di lui? 
3. valuta il design del sito (troppo amatoriale potrebbe implicare un autore troppo solitario); 
4. vedi se l’autore dice quali sono le sue fonti, ossia documenti e link; 
5. cercare se altri hanno linkato questa pagina usando Google;
6. triangolare, facendo verifiche incrociate.

Ma soprattutto bisogna **essere scettici**. Paul Bradshaw diche che il test “troppo bello per essere vero” (ad esempio vincere due milioni di euro) dovrebbe essere in principale che i giornalisti devono tenere a mente quando iniziano a verificare il materiale online (è una questione di “gut feeling”). Silverman ha aggiunto che i giornalisti dovrebbero fare attenzione a foto o video che sembrano rappresentare in toto un evento in quanto questi sono i contenuti in cui gli *hoaxer* tendono a venir fuori.
(fonte:https://www.journalism.co.uk/news-features/how-to-verify-content-from-social-media/s5/a548645/).

#####Regole pratiche
Innanzitutto bisogna essere scettici, successivamente si possono usare diversi strumenti per provare se il nostro scetticismo sia fondato o meno.

######L'esempio di Unhappy Birthday
Unhappy Birthday è un sito che dice che happy birthday è sotto copyright di Warner Bros che continua a ottenere royalties attraverso l'ASCAP. Suggerisce inoltr di inviare una email ad ASCAP per informarli di violazioni di copyright se qualcuno ha cantato happy birthday in pubblico.

 - Autore: in fondo alla pagina il sito dice che si può contattare Benjamin Mako Hill
 - il design del sito e’ abbastanza retro’
 - c’e’ comunque qualche link / fonte

Il punto di partenza è cominciare col capire chi è questo Benjamin Mako Hill.

Con una rapida ricerca su Google (o altri motori di ricerca) si capisce subito che è un “free software activist, hacker, and author”. Già il profilo dovrebbe indurci a pensare che non sia la classica persona che incita a segnalare violazioni di copyright...a questo punto dovrebbe suonare un campanello d'allarme, potrebbe trattarsi di:
 - Una parodia;
 - Una c.d. “Trollata”: uno scherzo per indispettire chi si indispettisce facilmente.

La ricerca a questo punto non è ancora finita. Una idea è cercare (sempre su un motore di ricerca) chi è Benjamin Mako Hill associato al nome del sito, magari qualcuno ha già scritto a proposito di questo sito. Dopo questa ulteriore verifica si nota, dal blog di Benjamin, come questo fosse uno scherzo (precisamente una trollata).

#####Siti antibufale
Alcune bufale sono famose e ricorrenti, quando suona il campanello di allarme dello scetticismo ricorrere a questi siti può essere una tecnica semplice e veloce per smascherarle.

Un elenco di siti di indagine antibufala è disponibile qui: http://bufalopedia.blogspot.fr/p/siti-da-conoscere.html

Mentre un elenco di siti riconosciuti come creatori di bufale si trova qui:
http://bufalopedia.blogspot.fr/p/siti-da-conoscere.html 


####Strumenti tecnici
(fonte: guarda anche https://theconversation.com/six-easy-ways-to-tell-if-that-viral-story-is-a-hoax-47673)
#####WHOIS
Il protocollo di rete permette di stabilire a quale provider internet appartiene uno specifico nome a dominio (per esempio www.polito.it) oppure indirizzo IP (per esempio: 130.192.91.231)” (fonre: Wikipedia).

whois.domaintools.com facilita ricerche sul database mondiale di dati WHOIS
whois.domaintools.com.

#####TinEye
E' un servizio che si può usare per effettuare una reverse image search per identificare diverse versioni esistenti della stessa immagine. Un processo che ora si può anche fare attraverso Google Immagini.
(fonte:https://www.journalism.co.uk/news-features/how-to-verify-content-from-social-media/s5/a548645/)

#####Ricerca delle fonti su Twitter
Craig Silverman consiglia di: 
 - controllare quando l’account e’ stato creato
 - analizzare la rete: amici, follower, retweet e le conversazioni che l’account ha avuto
 - chi dice di essere la persona, di cosa parla tipicamente, il rapporto tra queste due cose
 - controllare altri account collegati, controllare blog collegati, controllare il Klout Score (è una metrica quantitativa basata anche sui retweet, gli account twitter fake possono alterarla, https://klout.com/corp/score)

######Account Twitter fake
Apparentemente c'è’ un mercato di account Twitter fake che possono essere usati da chi li controlla per (a pagamento): seguire altri account, re-twittare quando necessario.

Questi account fake possono essere usati per manipolare la reputazione su Twitter, ad esempio quella calcolata attraverso il Klout Score.

Spesso la foto dei fake e’ un ovetto.

###Approfondimenti sulla crap detection
Letture sulla metodologia giornalistica professionale utilizzata per verificare le notizie: 
 - Nieman Reports http://niemanreports.org/articles/the-essence-of-journalism-is-a-discipline-of-verification/;
 - American Press Institute https://www.americanpressinstitute.org/journalism-essentials/verification-accuracy/journalism-discipline-verification/;
 - journalism.co.uk https://www.journalism.co.uk/news-features/how-to-verify-content-from-social-media/s5/a548645/;
 - poynter.org http://www.poynter.org/news/mediawire/171713/8-must-reads-that-detail-how-to-verify-content-from-twitter-other-social-media/;
 - slide di Craig Silverman http://www.slideshare.net/craigsilverman/bs-detection-for-digital-content
 - sezione “Risorse” del sito del corso http://rivoluzionedigitale.polito.it/risorse



## Storia e funzionamento di internet (lezione 16)

Come dicevamo nella scorsa lezione (lezione 14), il computer era molto utilizzato dalla aziende (1980s [VisiCalc](http://en.wikipedia.org/wiki/VisiCalc)), le persone comuni non sapevano come usarlo (ad esempio si usava per giocare a solitario); hanno iniziato a usarlo seriamente per accedere a Internet.

In questo paragrafo verranno trattati
 - la storia di internet, 
 - i principi di internet
 - l'architettura di Internet. 
 - il formato degli indirizzi Internet. 

Come fonti principali principali sono stati presi [Wikipedia](http://en.wikipedia.org/wiki/History_of_the_internet) e [Come funziona Internet](http://nexa.polito.it/nexafiles/ComeFunzionaInternet.pdf).


Appunti presi da un nostro agente infiltrato a lezione, che si e' finto uno studente di Rivoluz. ([I nostri uomini vi vedono](https://www.youtube.com/watch?v=XOzsxIBzE-I).)


### Storia di Internet

[[1950s]](http://en.wikipedia.org/wiki/History_of_the_internet#Three_terminals_and_an_ARPA) Si comincia a parlare di reti a pacchetto in USA, UK, Francia. In particolare, Joseph Licklider definisce il _packet switching_ (suddivisione del messaggio in pacchetti di informazione, ognuno trattato indipendentemente dagli altri) contrapposto alla creazione di un circuito riservato tipica delle reti telefoniche.

Pregi del packet switching: robustezza, efficienza. Ma scetticismo, specie nel mondo TLC (dubbi sulla qualita` offerta da una rete a pacchetti).

[[1960s]](http://en.wikipedia.org/wiki/History_of_the_internet#Packet_switching) Paul Baran studia come progettare una rete robusta a guasti, dalle cesoie allo escavatore fino a un olocausto nucleare, e conclude che c'e' bisogno di una rete a pacchetti. BTW, cito direttamente dalla pagina Wikipedia [History of the Internet](http://en.wikipedia.org/w/index.php?title=History_of_the_Internet&oldid=608236269):

The widespread urban legend that the Internet was designed to resist a nuclear attack likely arose as a result of Baran's earlier work on packet switching, which did focus on redundancy in the face of a nuclear "holocaust".

Una rete a pacchetti, insomma, "impara" e si adatta ai guasti (cio' e' possibile grazie al fatto che ogni pacchetto viaggia indipendentemente dagli altri, a sua volta reso possibile dal fatto che su ogni pacchetto e' scritto l'indirizzo di destinazione).

Esempio di guasto in rete telefonica (cade telefonata perche' un numero corrisponde a un circuito elettrico che collega le due persone che si stanno telefonando) vs. rete Settembrea pacchetti in cui la rete puo' scegliere un altro percorso (ovvio: se disponibile) una volta identificato il guasto.

Sempre in questo periodo, Leonard Kleinrock (MIT) dimostra che le reti a pacchetto sono tecnicamente superiori alle reti a circuito (sempre citando [Wikipedia](http://en.wikipedia.org/w/index.php?title=History_of_the_Internet&oldid=608236269): <cite>[p]acket-switching provides better bandwidth utilization and response times than the traditional circuit-switching technology used for telephony, particularly on resource-limited interconnection links</cite>.)

[[29 Ottobre 1969]](http://en.wikipedia.org/wiki/History_of_the_internet#ARPANET) Nasce ARPANET, la prima rete a pacchetto finanziata da ARPA (Advanced Research Projects Agency), agenzia del governo US. Primi esperimenti tra UCLA (Los Angeles) e SRI (Standford), problemi di stabilita`. Poi i nodi si moltiplicano molto rapidamente (cfr. [disegni che mostrano l'evoluzione di ARPANET nei 1970s](http://som.csudh.edu/cis/lpress/history/arpamaps/)).

Oltre ad ARPANET, fioriscono anche altri progetti analoghi di reti a pacchetto ([X.25](http://en.wikipedia.org/wiki/History_of_the_internet#X.25_and_public_dahttp://en.wikipedia.org/wiki/History_of_the_internet#From_ARPANET_to_NSFNETta_networks), [UUCP/USENET](http://en.wikipedia.org/wiki/History_of_the_internet#UUCP_and_Usenet)). Per permettere comunicazione tra reti diverse nasce "Internet Networking", che oggi chiamiamo Internet (Bob Kahn, Vint Cerf).

RFC (Request For Comments): documenti utilizzati per specificare gli standard della rete ARPANET e poi di Internet. Uno dei primi standard e' il Network Control Program (NCP) utilizzato da ARPANET come livello di trasporto (vedere sezione [Architettura](#architettura)) per ARPANET.

[[Dicembre 1974]](http://en.wikipedia.org/wiki/History_of_the_internet#TCP.2FIP) Viene specificato l'Internet Transmission Control Program (TCPv1). La specifica viene in seguito semplificata (a lezione sono stato impreciso su questo aspetto, mi correggo di seguito) con il passaggio da TCPv1 a TCP/IP propriamente detto (attualmente siamo alla versione 4.

[[Settembre 1981]](http://en.wikipedia.org/wiki/History_of_the_internet#TCP.2FIP) RFC 791/792/793 (documenti fondanti di Internet perche' specificano la suite di protocolli TCP/IP sui cui Internet si basa). In particolare:

*   IP (Internet Protocol): piu` semplice, si occupa del solo instradamento;
*   TCP (Transmission Control Protocol): piu` complicato, segmenta il messaggio da inviare in pacchetti e riassembla i pacchetti che riceve in messaggio (segmentazione); gestisce anche le perdite (ritrasmette quando capisce che un pacchetto e' andato perduto); molto altro (lo vedrete nei corsi di reti);
*   UDP (User Datagram Protocol): un (sto semplificando molto!) TCP piu' semplice che, ad esempio, non gestisce le perdite.

Principio base (semplificato) di Internet: "La rete e` stupida": IP si usa all'interno della rete ("router"), TCP/IP si usa ai bordi ("end host"). Siccome la rete e' "stupida", e' semplice costruire macchine (dette appunto router) che si occupano dell'instradamento, quindi e' possibile ottenere velocita' di trasmissione (e instradamento!) elevate.

[[1 Gennaio 1983]](http://en.wikipedia.org/wiki/History_of_the_internet#TCP.2FIP) Il protocollo di ARPANET passa da NCP a TCP/IP.

[[1980-1995]](http://en.wikipedia.org/wiki/History_of_the_internet#From_ARPANET_to_NSFNET) Verso fine anni '80 la NSF (National Science Foundation) finanzia un importante upgrade della rete Internet, che ancora si basava su ARPANET, chiamato NSFNet. Nel 1986 la dorsale della rete NSFNet (ossia i collegamenti tra i nodi piu' importanti della rete) aveva una capacita' di 56 kbit/; nel 1988 di 1.5 Mbit/s; nel 1991 di 45 Mbit/s.

[[1995]](http://en.wikipedia.org/wiki/History_of_the_internet#From_ARPANET_to_NSFNET) Dopo la nascita degli ISP commerciali e la progressiva perdita di importanza delle reti finanziate da enti di ricerca (NSFNet e ARPANET), l'amministrazione Clinton autorizza l'uso di Internet per scopi di lucro (prima di allora non erano permesse attivita` commerciali su internet, dato che, prima del 1995, Internet era finanziata da soldi destinati alla ricerca).

### Principi di Internet

_[Inter-networking](http://en.wikipedia.org/wiki/Internetworking)_: (concetto fondamentale!) Internet permette di far parlare tra loro, ad esempio, una rete [WiFi](http://en.wikipedia.org/wiki/Wi-Fi) e una rete [LAN](http://en.wikipedia.org/wiki/LAN) oppure una rete [3G](http://en.wikipedia.org/wiki/3G).

_[End-to-end principle](http://en.wikipedia.org/wiki/End_to_end_principle)_: robustezza, la complessita` deve stare ai bordi (modo formale di dire che "la rete e' stupida").

_[Net neutrality](http://en.wikipedia.org/wiki/Net_neutrality)_: la rete deve trattare tutti i pacchetti allo stesso modo, indipendentemente dall'applicazione usata (esempio: Skype), dal mittente (esempio: YouTube) o dal destinatario. Leggi sulla neutralita' della rete in [Olanda](http://en.wikipedia.org/wiki/Net_neutrality#Law_in_The_Netherlands) e [Slovenia](http://en.wikipedia.org/wiki/Net_neutrality#Law_in_Slovenia): Internet non deve discriminare.

_[Best effort](http://en.wikipedia.org/wiki/Best_effort)_ (vs [QoS](http://en.wikipedia.org/wiki/Quality_of_service)): la rete non da` garanzie su banda e latenza (a differenza della rete telefonica), ma fa solo del suo meglio per portare i pacchetti a destinazione.

### Architettura di Internet

Inizialmente le regole di instradamento erano specificate a mano, mentre adesso le regole di instradamento vengono calcolate automaticamente, quindi Internet e' in grado di riconfigurarsi automaticamente in caso di guasto (che era l'obiettivo di Paul Baran).

Stratificazione di internet:

*   [Application Layer](http://en.wikipedia.org/wiki/Application_layer) (applicazioni varie...)
*   [Transport Layer](http://en.wikipedia.org/wiki/Transport_layer) (TCP, UDP)
*   [Internet Layer](http://en.wikipedia.org/wiki/Internet_layer) (IP)
*   [Link Layer](http://en.wikipedia.org/wiki/Link_layer) (3G, WIFI, LAN ...)

Applicazioni:

*   [Posta Elettronica](http://en.wikipedia.org/wiki/Email): protocolli [SMTP](http://en.wikipedia.org/wiki/Simple_Mail_Transfer_Protocol) e [IMAP](http://en.wikipedia.org/wiki/Internet_Message_Access_Protocol) (basati su TCP, che e` basato su IP.);
*   [Web](http://en.wikipedia.org/wiki/World_Wide_Web): applicazione basata su [HTTP](http://en.wikipedia.org/wiki/Hypertext_Transfer_Protocol), che poggia su TCP (Web diverso da internet!);
*   [uTorrent Protocol](http://en.wikipedia.org/wiki/Micro_Transport_Protocol): protocollo che poggia su UDP, per fare file sharing;
*   [Skype](http://en.wikipedia.org/wiki/Skype_protocol): applicazione e protocollo (basato su UDP), per fare videochiamate e telefonate via Internet;
*   [DNS](http://en.wikipedia.org/wiki/Domain_Name_System) (Domain Name System): applicazione, basata su UDP, che traduce nomi in indirizzi.

Esempio (molto semplificato e per nulla ottimizzato) di funzionamento del DNS: risoluzione ricorsiva del dominio [www.facebook.com](http://www.facebook.com "www.facebook.com"). Viene prima risolto "facebook.com", chiedendo al server che gestisce ".com" chi sia "facebook.com". La risposta indica che "facebook.com" e' una "zona" che gestisce vari sottodomini. Viene quindi risolto "www.facebook.com", chiedendo al server che gestisce "facebook.com" chi sia "www.facebook.com". La risposta indica che "www.facebook.com" e' un server con un certo indirizzo IP.

### Indirizzi IP

Indirizzi IP (versione 4, quella che attualmente piu' o meno tutti usano nel mondo). Esempio: 130.192.91.211\. Sono quattro cifre (comprese tra 0 e 255) e separate tra loro da punti.

Gli indirizzi IP sono univoci in tutta la rete Internet (salvo alcuni casi eccezionali che vedrete, forse, nei vari corsi di rete), altrimenti non sarebbe possibile per i computer collegati a Internet comunicare tra loro.

### Il DNS
DNS sta per Domain Name System.

Gli indirizzi IP erano difficili da ricordare in
quanto numeri (130.192.91.211) Per questo motivo sono stati inventati i nomi
di dominio, ossia per per aiutare gli umani a ricordarsi (esempio: varanasy.polito.it).

Viene inviata una richiesta DNS che
contiene un nome a dominio (es., x.org), come risposta si riceve un messaggio DNS dal server contenente l’indirizzo corrispondente (es.,18.7.25.161) al nome che avete chiesto

### Il Web e le URL

#### Internet e Web
Il web è implementato da un protocollo che si chiama HTTP e che si basa su TCP. In altre parole questo significa che possiamo vedere il web come una applicazione distribuita che gira su Internet. Ci sono dei server web con dei contenuti e dei client che usano HTTP per scaricarli.
#### Le URL
Una URL è un indirizzo sul web e indica una
risorsa (una pagina web, un video, una foto, un
file di testo) su un certo server. 
	ad esempio: http://x.org/antani significa
 	la risorsa identificata da /antani
	sul server x.org
	usando il protocollo HTTP
#### Il broswer
Dato http://x.org/antani il browser
 -  usa il DNS per risolvere x.org e ottenere il
corrispondente indirizzo 18.7.25.161
 -  usa TCP per connettersi al server 18.7.25.161 sulla
porta 80 (quella usata dal web)
 - usa HTTP (che a sua volta usa TCP) per mandare al
server una richiesta per la risorsa /antani
 - chiude la connessione TCP
 - fa vedere la risorsa /antani (che potrebbe essere una
foto, un video, una pagina web)
